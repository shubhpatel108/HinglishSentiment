source: http://desitoons.blogspot.in/2008/07/posts-of-blog-rachanakar_23.html

bharat ke ek prasiddh nagar ke bajoo m khudaee chal rahi hai. videshon se aayatit badi mashinen kam par lagi hain. tuchchh kism kee kuchh chhoti-manjholi mashinen bhi kampleks fil karate hue badi ko takkar dene men juti hain.

chal kya raha hai bos?

bhaeejan, khudaee chal rahi hai.

kahai ki?

are bhaee, jamin kee khudaee chal rahi hai. achchha han, kyon chal rahi hai. sarakar ke aadesh se.

..... fir kyon? are bhaee hal hi men ek kamishan ne riport samit kee hai naitikata-sadachar ke poorn lop kee. so, is babat khudaee karake dekha jaega ki kahan lupt huee hai. sadachar naitikatayukt jivon kee antim kadi. kahin inake jivashm yahan mil jaen to unake dienae parikshan se pata lagaya jaega ki kaise, kab ye mahatvapoorn prajati in gunon sahit dhara se vilupt huee thi. anyatha to ise prithvi se poornnaroop se luptaprayah hi man liya jaega. fir buraee ko lekar koee paranparagat dukh nahin rahega. is karan poore aayojan ka sanyojan bithaya gaya hai.

horijental, vartikal men kaee 'trenche' lagi padi hain. kaee staron par utkhanan ka prayas kiya ja raha hai. filahal pratham star par ek haddi mili hai. vaigyanik isakee napajokh men jute hain. praranbhik nishkarshon ke aadhar par kisi sadachar se paripoorn jiv kee hi ridh kee haddi lag rahi hai.

itana gajab, kaise pata chala?

vaigyanikon ka napajokh padhen ve bata rahe hain ki haddi thos hai?

yani ...?

ab ridh kee haddi thos hoti to manushy manushy kee bat men vajan hoga, kathani karani men sadachari to hoga hi.

khokhali ridh ho to... yani dikhata hai aap samajh gae. jay ho! aise hi gyani manushy pathakon ke roop men lekhakon ke stuty hote hain. lekhak likhata kuchh hai, ve samajh jyada lete hain. aise hi pathakon ke dam par bade-bade 'nam' paida hue hain.

are-are vo dekhie fir budhaoo kism ka vaigyanik chitkaren mar raha hai. lagata hai fir ise kuchh mila hai. ab in vaigyanikon kee yahi to samasya hai samajh hi nahin aata kuchh mila nahin ki inhen khushiyon ke jhanjhavat aane lagate hain. ek purane to aapako yad honge hi yooreka... yooreka vale aarkamidij. idhar safalata mili nahin ki ve udhar aadim halat men rod par nikal pade the. chalie dekhate hain is vaigyanik ko kya mila?

kya kapade ka tukada? kolar hai, safed kadak kolar. manushy men svabhiman ka gun tha. ek kadak kolar se itani janakari. ab sidhi gardan par hi to kadak kolar laga hoga. budhaoo vaigyanik ne janakari di. kya kaha aapane budhaoo? saraji aaf in dhrisht vicharon ka hi pratifal hai ye khudaee, dhoondhana pad raha hai sadgunon ko jivashm men.

ab kya mila? galon kee dubali-patali haddi.

yani?

manushy mehanati raha hoga.

kaise?

ab dubale-patale mariyal gal to kisi mehanatakash bhukhamare ke hi honge.

kya socha aapane? kaise pata chal jata hai itana kuchh.

yahi to utkhanan hai pyare. marane vala bhi apane bare men jitana nahin janata, utana jivashm nikalane ke bad visheshagy bata dete hain. aise hi nahin dhool-garda khate hue pagalon kee bhanti jangalon men lage pade hain. kuchh to hoga hi... aur ye aap kya bar-bar shak kar rahe hain. dikhata hai aaf vishvas kee suee hamesha end par hi lapalapati rahati hai. yahan janakari par janakari die ja rahe hain. aaf nakhare hi nahin sanbhalate, shak hi khatm nahin hota aapaka. bharosa nahin to khud hi kyon nahin aankh khol kar dekh lete. khair aap gussa mat hoie. kahani fir se shuroo karate hain.

aage sunen.

ab vo dhoop men kabr men pada khud jivashm bana ja raha vaigyanik kya bata raha hai? aur dekhie bakiyon kee dhoortata. vo chilla-chillakar un tak aavajen pahuncha raha hai aur ve kabr ke oopar khade anasuna karane ka dhong kar rahe hain.

bechare vo chilla rahe hain aur ye kyon nahin sun rahe hain.

saraji aap bhi jyada hamadardi mat dikhao kab niche vala vaigyanik aapako bhi kabr men khinch lega. fir kal ko aap bhi jivashm banakar bahar nikaloge.

ab vaigyanik kya kah raha hai ye to bataie.

kya?

ek hath ka kankal hath usaka kot khinch raha hai. han, bhaee han, aap aisa samajh len. kankal men kot fans gaya hai. kaise fans gaya? are bhaee, vaigyanik ne use dekhate hi chillana isalie shuroo kiya ki marane vala kaee betiyon ka sadachari bap tha, jisane jaroor aatmahatya kee hogi.

kaise pata?

fir kaise, bhaeesahab vaigyanik khat yani chehara dekhate hi bata dete hain. kaisi dinata tapak rahi hai. lachari ka kaisa tej hai? poore kankal par, donon vishisht gunon ka aisa adbhut sammishran to lachar bap kee paidayashi pahachan hoti hai, lekin ye to kankal.... chehara kahan hai, ki utana kuchh dikh raha hai. bhaee fir vahi shak kee suee... end par lapalapane lagi. bhale hi chehara nahin ho, kankal ho.... inhonne to lakhon jivashm urf kankal nikale hain. vivaran diya hai. fir yah to 'pahunchela' vaigyanik hai. itani der aap usakee utkrisht koti ke vivaran ke prasaran ko risiv bhi to kar rahe hain. sadgunon ka laiv prastutikaran dekh rahe hain. fir bhi kuchh der ke lie ye shak vala niji sadgun tak pair nahin rakh sakate aap. isi ke karan to yah khudaee jaroori huee hai. sarakar tak ko dhundhavana pad raha hai sadagunon ka jivashv.

are! ab dekho ye kya mila hai? itane men doosare trench se ek aur vaigyanik kee dhir-ganbhir karkash vani sunaee di.

kya hai! kya hai! kankalon ko pare jhatakate, mitti ke tile se bane vaigyanik us trench kee or ludhake.

are ye to raddi ka dher hai. too isake lie chikh raha tha, muhane par pahunch kaee vaigyanikon ne ek sath nishkarsh pradan kar diya.

raddi ka dher nahin, bos kisi kamishan kee riport hai. bich vala vaigyanik garda jhadate hue bola.,

isake oopar vali fail par likha hai...? likha hai...?

bol n kya likha hai? oopar vale akabakae se ja rahe the.

likha hai sadgunon ke jivashmon ke utkhanan se prapt nishkarsh riport?

yani hamase pahale hi sadgunon ko jivashmon ka utkhanan bhi ho gaya. riport bhi sabamit kar di gaee aur ham yahan dhool-mitti hue ja rahe hain.

lekin kyon?