source: http://desitoons.blogspot.in/2008/09/posts-of-blog-rachanakar_07.html

frayad ko marks ke pratidvandi kee tarah pesh karane valon kee bhool par vichar hona chahiye. smaraniy hai ki marks ke sambandh apani naukarani se the gat shati ke sath ke dashak men soviyat roos ke ek mantree ka nam kirastin keelar kand men aaya tha. maotsetung kee char patniyan thin jinamen se ek ke karyon ne unake vyaktitv ko kafi nukasan pahunchaya tha. yashapal ke dada kamared se lekar saikadon sahityik kritiyan is dvand se takarati najar aati hain tatha apani paranparik naitikata men pair fansaye huye anek pragatishil kaee kaee tarah kee kunthaon men jite hain kyonki unhonne apane rajanitik vicharon ke anuroop naee naitikata gadh nahin payi hai v unaka karyakshetr purana samaj hi hai jisase sambandh banaye rakhane ke lie usakee manyataon ko kam se kam oopari taur svikar karana hota hai. yah dvandv unake rajanitik kary ko bhi nukasan pahunchata hai aur vyaktigat jivan ko bhi. ve ab itani badi sankhya men ikaiyon ke roop men maujood hain ki chahen to ek naya samaj sangathit kar sakate hain. isakee jaroorat isalie bhi hai ki aksar hi purani samajik naitikataon ke vishvasi asangathit samaj ke naye moolyon ko vyakti ka naitik vichalan batala kar usake rajanitik kary ko nukasan pahachate rahate hain.

aaj nari aur puroosh ke sambandhon kee vivah sanstha ko purnagathit karana rajanitik kary ke samanantar aavashyak ho gaya hai. is parivartan ko jati aur sampradayon men banta purana samaj nahin karega apitu vah isake khilaf yathasanbhav avarodh hi khade karega. hariyana aur pashchimi uttarapradesh men aaye din is tarah ka dussahas karane valon ko maut tak kee avaidhanik sajaen di ja rahi hain. aisa isalie ho raha hai ki kyonki aise logon ka apana koee sangathan nahin hai aur na hi koee rakshatmak ejensi hai. hindi filmon se romantik vichar lene vale navayuvak kabhi hindi filmon ke hiro kee tarah apana sharir taiyar nahin kar pate aur na hi samaj se akele takarane ka hausala aur takat hi rakhate hain.

 

is vichar ka samaya

yah is tarah ke vichar ka upayukt samay hai. aajadi ke bad hamane apane sanvidhan men paranpara se aage badh kar jativihin samaj kee sthapana ka lakshy bhi rakha hai jisake lie hamane sabase pahale sarvadhik upekshit dalit aur aadivasiyon jinhen bhed bhav ka shikar bhi hona padata tha, ke lie aarakshan kee vyavastha kee taki ve padh likh kar v naukari pakar samanata par aa sake tatha apane parivesh ko bhi aage badhane men madad kar saken. par is adhikar ko hamane jis beman se diya hai usaka parinam hai ki hamane ise keval vot ka maghyam bana kar chhod diya hai aur kabhi bhi is bat ka moolyankan karane ka prayas nahin kiya ki jati vihin samaj kee sthapana kee or hamare kadam kyon nahin badh rahe hain. poonjivad aur fir usake bad anek deshon men aayi samajavadi kranti ne duniya ko yah sandesh to de hi diya hai ki unakee rdudasha ke pichhe koee daiviy kop nahin hai apitu ye manaviy shadayantr bhar hai. yadi in shadayantrakariyon se takarane kee ichchha aur hausala ho to apani sthitiyon ko badala ja sakata hai. aarakshan shiksha aur anek tarah kee sashaktikaran yojanaon ke dvara kuchh matra men aisi ichchhaen paida bhi huyi hain. aavashyakata in ichchhaon ke ek jagah par ekatrit hokar sangharsh ke bal dene kee hai. aarakshan ka paksh aur vipaksh aaj desh kee bahut badi samasya ban kar ubhare hain jinake aadhar par aaj desh ke anek rajanitik dal vot batorane ka kam kar rahe hain. jaise jaise ham jativihin vivah kee or badhenge vaise vaise jatiyon kee sankeern simaen bhi tootengin jisase aarakshan kee aavashyakata aur usake duroopayog se mukti milegi. kalpana keejiye ki desh men ek jati vihin samaj sthapit ho gaya to bahujan samaj parti, aar je di, samajavadi parti savarn samaj parti samet saikadon partiyon ka astitv hi samapt ho jayega tatha isake bad jo dal bachenge ve janata kee janavadi mangon ke aadhar par kam karane vale sachamuch ke rajanitik dal hi hongen. is vaishvikaran ke yug men ek or to hamare yuva poori duniya par chha jane kee soch rahe hain aur kahan sankeernnatam jati aur upajati men vivah tak simit rah kar apana aur desh tatha samaj ka kachoomar nikal rahe hain.

drishy madhyam sadaiv se hi logon ko prabhavit karane ka sabase sashakt sanchar madhyam raha hai katha pravachanon se chalakar ramalila nautankee ke bad hindi filmon aur telivijan ne gat pachas salon men yuva huyi pidhi ke man men gahari paith jamayi hai. nabbe pratishat filmon men yuva man ke prem aur is prem ke pane ke lie samaj kee roodhiyon aur vidveshiyon se sangharsh ko hi pramukh vishay ke roop men chitrit kiya gaya hai. in filmon ke karodon darshakon ne jahan ek or to film ke sandesh ke sath sahamati vyakt kee huyi hoti hai vahin doosari or use apane jivan men utar kar samaj se takarane ka dussahas kam hi log kar paye hain. itana hi nahin jinhonne yah dussahas bhi kiya unaka khul kar sath bhi nahin de sake. anek logon ke prayas to isalie bhi asafal ho gaye kyonki ek sangathit samaj ke virodh ke virooddh ve akele pad gaye aur toot gaye. kintu pratyek yuva man men apane prem ko pane kee kamana gahare tak vidyaman hai jise film ke klaimaiks drishyon men darshakon kee taliyon se mahasoos kiya ja sakata hai. samaj vyapak roop men badalana chahata hai kintu badalav chahane vale alag alag ikaiyon men paranparavadi sangathit samaj se parajit hote rahate h. aavashyakata hai ki ve sangathit hokar unase mukabala karen to ve apani ichchhaon ka samaj bana sakenge. abhi tak aisi kalpanaen matr upahas karane ke lie kee gayi hain jabaki ye aaj kee sachamuch kee jaroorat hain.

 

aarthik paksha

mere parichit ek sarakari adhikari rishvat lene ke lie badanam the. jab mainne unase is besharmi ka karan poochha to ve lagabhag fatate huye bole ki yadi tumhare bhi meri tarah char ladakiyan hotin tab main tum se poochhata. dahej pratha ne n keval ladakiyon ke prati nafarat bhroon hatya v vadhoodahan jaise samajik aparadh hi paida kiye hain apitu prashasanik bhrashtachar ke prasar men bhi isaka bada yog dan hai. is sab ke hote huye bhi jati se bahar vivah ko samajik aparadh mana gaya hai . is lanchhan se bachane ke lie log bhrasht hone ke lanchhan ko chhota samajhate hain. dahej se janit is bhrashtachar ne n keval hamari mahatvakankshee vikas yojanaon ko hi choona lagaya hai apitu poore tantr ko kharab karake rakh diya hai. jab hamare karmachari apani vetan badhane sambandhi mangon ko lekar jate hain to bade adhikari unakee bachaton ke aankade batate huye kahate hain ki tumhen to vartaman vetan men hi kharch ke bad itani bachat ho rahi hai fir vetan badhottari kee kya aavashyakata hai? par sach to yah hai ki aadami apana pet kat kar bhi apani betiyon kee shadi men dahej ke lie paise jodata hai. yadi hamare desh men yuva apane aap apane jivan sathi ka chunav karane lagen to bhrashtachar par lagam lagegi aur desh ka bhala hoga. paranparagat vivah men ek hod ke karan bahut hi anapashanap kharch hota hai jisamen se ek bada hissa bilkul hi vyarth ka kharch hota hai. vivah pranali men parivartan aane par vahi dhan var vadhoo kee grihasthi ke lie ek behatar aadhar ban sakata hai aur usake jivan men sukhon ka vistar kar sakata hai. jati vivah men jo dosh dekhane men milate hain unamen se ek sabase bada dosh bemel vivah ka dosh hai. jahan ek or yuvaon ke sapane kisi sima ko nahin manate vahin jati vivah ke sath gotr upagotr ke bandhanon ke sath kundali milan samet bhavi var vadhoo kee shiksha aur saundary ko bhi chunav ka aadhar banaye jane ke karan chunav bahut kathin hota jata hai jo antatah bemel vivah par tootata hain. us par bhi dahej aadi anek prakar ke ghar todoo dosh paida karata hai. ek riport ke anusar hamara samaj sarvadhik asantusht vaivahik ikaiyon ka samaj hai. jati bandhan se mukt vivah pratha inamen se anek samajik buraiyon se mukti dila sakata hai. yadi vaivahik tanavon ko door kiya ja sake to is desh ke logon ke aadhe se bhi adhik manasik tanav door ho sakate hain.

jati bandhan se mukt samaj ka arth keval jati ke bandhan se mukti bhar hai isamen aisa koee bandhan nahin hai ki anyatha upayukt hone par koee apani jati men vivah na hi kare. jati vihin samaj kee sthapana n keval hamari rashtriy ekata ko badhayegi apitu ek naee bharatiy pidhi ko janm degi jo anek tarah kee roodhigat buraiyon se mukt hogi. aisi sukhi santusht pidhi hi bhavishy men sampradayikata ko nirmool karane ka aadarsh banegi. yah ek samajik kranti hogi jo yahin tak nahin rookegi apitu anek vanchhit parivartanon tak jayegi. yah samaj men badh rahe dharmik pakhandiyon ke astitv ko samapt karegi v dharm ke nam par chal rahe avaidh vyapar par ankush lagayegi. dharm jab apani mool avastha men aayega to vah apane janm vali samaj hitaishi bhoomika men hoga.

asal men is ghatana ko ek aandolan ka roop diya jana jaroori hai jisake bij vidyaman hain. jab ham dekh rahe hain ki yuva pidhi kisi bhi tarah ke samajik parivartan ke kamon ke prati udasin ho rahi hai tatha usakee aasthaen sansthaon se toot chukee hain tab aise aandolanon se prarambh kiya ja sakata hai jo kahin n kahin maujood hai aur jab koee aandolan aakar leta hai to sanvad bhi praranbh hota hai.

in moolyon ke pratiman banane ke lie n keval itihas men apitu vartaman samaj men bhi anek selibritij maujood hain ya doosare shabdon men kaha jaye to is daur ke sare ke sare selibritij kee safalataon ko unake jivan ke is paksh se joda ja sakata hai. sanyog se aaj jo log bhi samaj men shikhar par sthan rakhate hain unamen se adhikansh ne jati bandhanon se mukt hokar vivah kiye hain. unhen samaj ke aadarsh kee tarah prastut karane kee aavashyakata bhar hai.