source: http://desitoons.blogspot.in/2008/05/posts-of-blog-rachanakar_28.html

gyani kahate hain ki prabhu aanand hai. ve prabhu ko paramanand kahate hain.ham us paramanand ke ansh hain. aur ham bhi aanand hain. lekin ham apane aanand ko bhool gae hain. hamane apana aanand kho diya hai. isilie har manav kee koshish hoti hai ki vah aanand ko prapt kare. chahe vah aanand khane se mile‚ pine se mile‚ sone se mile‚ khel kood se mile‚ sangit se mile‚ bhog se mile ya fir yog se mile,,,,,. bachche se lekar boodhe tak kee yahi koshish hoti hai. han‚ buddhi ka star alag alag hone se‚ har manav ka aanand prapt karane ka dhang alag alag hota hai. koee galat tarike se pata hai to koee sahi tarike se. koee kam pata hai to koee adhik pata hai. lekin har prani ka uddeshy ek hi hota hai. chahe vah kisi bhi desh ya dharm ka ho. chahe vah kisi bhi jati ka ho. chahe vah koee bhi bhasha bolane vala ho. vah aananda‚ aanand aur sirf aanand hi chahata hai.

jis tarah kahin pahunchane ke lie‚ us sthan ka pata janana jaroori hota hai‚ tabhi vahan pahuncha ja sakata hai. har manjil tak jane ke lie koee rasta avashy hota hai. nahin to manav bhatak bhi sakata hai. usi tarah aanand prapti ke lie bhi sahi aur uchit raste ka pata hona jaroori hai. lekin gyan ke abhav ke karan jiv aanand kee jagaha‚ du:khon ke pichhe bhagane lagata hai. vah du:kh ko aanand samajh leta hai aur apane jivan ko usi men gark kar deta hai. jab use isaka ahasas hota hai ki usaka rasta galat hai aur vah bahut door aa chuka hai to vah bahut pachhatata hai. vah vahan se nikalane‚ bhagane ka bharasak prayas karata hai. lekin us samay usake pas vivashata aur aansuon ke siva kuchh nahin hota. tadapane aur kasht sahane ke siva kuchh nahin hota. apani har aur pashchatap ke siva kuchh nahin hota. jab use yah gyat hota hai ki ab usake pas jivan nahin bacha. aayu nahin bachi. aur n hi shakti aur himmat bachi hai. us samay usakee kya halat hoti hai‚ ye to bas vahi janata hai. us samay vah svayan ko prabhu ke prati samarpit kar deta hai aur prabhu se prarthana karata hai ki‚ he prabhu mujhe shakti de‚ himmat de aur buddhi de‚ taki main sahi raste par chal sakoon aur aanand ko pa sakoon‚ tujhe pa sakoon. prarthanaon men chahe lakh asar ho‚ lekin is saॄshti ka ek niyam hai. jivan ka ek niyam hai. aur us niyam ka ullanghan koee nahin kar sakata. us niyam ke anusara‚ har jiv kee ek aayu hoti hai. aur apani aayu se adhik koee bhi ji nahin sakata. har jiv ko apani apani aayu ke anusara‚ is sansar ko vida kahana hi pad,ta hai. apane jivan ko aur apane sharir ko chhodana hi padata hai.