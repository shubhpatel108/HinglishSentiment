source: http://desitoons.blogspot.in/2008/12/posts-of-blog-rachanakar_13.html

ham yah sochate hai ki shanti poorvak momabat‍ti kee ek lau jalakar aatankavad ke hend grened, aar.di.ek‍s ,eke. 47 rayafal ka mukabala nahin kiya ja sakata . to ham galat hain . poore desh kee sadakon par har mool, vansh ,varnn,varg ,majahab , tabake ke lakhon logon ne momabat‍ti kee chhoti si lau jalakar ekata kee aisi misail jalaee hai jisake samane paramanu bam kee chamak-dhamak, damak bhi fikee pad gaee hai .

hamara yah sochana galat hai ki aatankavad ka virodh sarakari vahan jalakar hona chahie . sarakari daftaron ko aag ke havale karake hona chahie . jan sevakon ke putala dahan se virodh hona chahie . ham yah galat dekhana chahate hain ki aatankavad ke virodh s‍varoop un suraksha kavach kee holi jalaee jani chahie thi . jo hamare sipahiyon ko nahin bacha paee . un helamet kee tod -fod hona chahie thi jo jang lage hone ke karan ain vak‍t par kam nahin aaye . hamara yah bhi sochana galat hai ki un bandookon ko nash‍t karake virodh hona chahie tha jo ain vak‍t par kam n aa sakee, aur suraksha bal keval hath malate rahen .

hamara yah bhi sochana galat hai ki virodh s‍varoop us khufiya tantr ko titar-bitar karana chahie tha jo samay rahate janakari hote hue bhi kathor kadam nahin utha paya . un v‍yak‍tiyon ko sareaam sooli par chadhakar virodh hona chahie tha jo aatankavadiyon se mile hue hai . un chaukeedaron ko sare aam padamuk‍t karake virodh hona chahie tha jinakee saghan chaukasi men ve sima men pravesh kar gaye . un suraksha karmachariyon ko benakab karake virodh hona chahie tha jinake suraksha das‍te men ve sengh lagakar aaye the . un jayachandon ko maut ke ghat utarakar virodh hona chahie tha, jinakee sahayata se ve mahinon se bharat men falafool rahe the .

un vibhishanon ke narasanhar se virodh hona chahie tha jin‍honne desh ke bhed beche . unake sahayogiyon ke kafan-dafan se virodh hona chahie tha. jin‍honne chand paison ke khatir un‍hen mobail sim, soochana, nak‍she, janakari, upalab‍dh karaee . us dharati ko nash‍t karake virodh hona chahie tha . jahan rahakar un‍honne aatankavad kee shiksha, diksha, prashikshan prap‍t kiya tha . un aakaon kee mrit‍yu se virodh hona chahie tha jinake ishare par un‍honne kam kiya .

yadi ham aisa sochate hain to galat sochate hain . hamen aisa virodh karana chahie tha ki ham bhrash‍tachar kee holi jalaye, sima par kadi chaukasi rakhen, aapas men jati, dharm, majahab, ke nam par bam kee tarah n fate . jis tarah desh kee janata ne sadak par aam aur khas ka bhed bhav n rakhate hue virodh v‍yak‍t kiya hai . vah desh chalane valon ke lie ek sikh hai ki vah sab karen, lekin desh kee ekata, akhandata , akshunnnata ke sath khilavad n karen . yadi samay rahate un‍hen samajh nahin aati hai to un‍hen rajamahalon se sadak par aane men j‍yada samay nahin lagega .

hamen yah samajhana chahie ki desh kee janata karodon roopayon ka taik‍s, kar, chungi, rajas‍v, lagan, fis ada karati hai jisake pichhe s‍vatantrata se jina, unake pran evan deh kee raksha karana ,v‍yapar, v‍yavasay, aavagaman kee s‍vatantrata hona ,bolane aur likhane kee chhoot hona ,aadi maulik baten shamil hai . yadi hamen sanvidhan men pradat‍t pran aur daihik s‍vatantrata ka mool adhikar prap‍t nahin hota hai to yah hamari nitiyon kee kami hai jise ham aatankavad ka nam dekar nahin chhupa sakate hain .

aatankavad hamari lachar nitiyon kee upaj hai . ham aise logon ko ghar men ghusane dete hain jo hamare desh ke dush‍man hai . jo nahin chahate ki kash‍mir bharat ka abhin‍n ang rahen . jo nahin chahate ki bharat ke log jatipat, majahab kee divaron ko todakar ek sath rahe ,jo dharm ke nam par mandir mas‍jid kee aad lekar ladavana chahate hain . un logon ko ham badhava dete hain . apane jahan men un‍hen panah dete hain .

aise kuchh desh dronhi desh ke dush‍man hamare desh men bhi maujood hain . jinake pas apana as‍tit‍v banaye rakhane, logon ko aapas men ladavane ke sivay an‍y koee tarika najar nahin aata hai . yahi karan hai ki aaj bharat dharm, bhasha, jati ke nam par kaee tukadon men bant chuka hai . desh ke andar usake kaee bhag ho gaye hain . aajadi ka tiranga laharane ke lie hamen jang kee tarah desh ke andar taiyar karani padati hai . kuchh jagah to aajad tiranga lahar bhi nahin pata hai .

jin logon ne aajadi kee ladaee sath ladi thi ve aajadi ka s‍vad chakhane ke poorv hi kattar dush‍manon kee tarah alag ho gaye . usake bad se unamen jo katuta ut‍pan‍n huee vah jag jahir hai . jabaki donon ka alag-alag as‍tit‍v hai . lekin tab bhi kash‍mir ko lekar aatankavad ka prachar-prasar ek rash‍tr ke dvara doosare rash‍tr ke virooddh kiya jata hai aur rash‍tr dvara us rash‍tr droh ko majahabi nam jehad dekar dharmik rang men rangakar aatankavad ko ek naya dharmik s‍varoop diya jata hai , aur usake bad usake nam par roj khoon kee holi kheli jati hai .

yah nahin hai ki aatankavad ke nam par keval garib, nirih asahay janata kee bali chadhi hai . aatankavad ke nam pad desh ke nami neta, adhikari, suraksha sainik bhi shahid huye hai lekin usake bad bhi dono s‍tar par janata or prashasan ke s‍tar par aatankavad rokane kee thos rannaniti ham aaj tak nahi bana paye hai k‍yonki ham itana sab kuchh bhogane ke bad bhi dharm rajaniti majahab mas‍jid giraja setu ke nam par ladane date hue hai .

aantakavad rokane hamen khud kadam uthana hoga desh ke har nagarik ko yah pran karana hoga ki ham bhookhe mar jayenge ,fata pahan lenge ,futapath par so jayenge lekin aantak ke nam par nahin bikenge ,nahin batenge ,nahin katenge nahin ladenge ,nahin jhagadenge .

sabako yah pratigya leni hogi ki mandir ke barabar mas‍jid charch girajaghar ko sam‍man denge . ram krish‍n ke barabar yishu aur rahim ko manenge ek doosare ke dharmik mamalon men adanga nahi dalenge jabaran dharm parivartan nahin karayenge sabako apane apane dharm ko sanvidhan ke anusar manane kee chhoot ka sam‍man karengen . log kitana bhi vot not, kursi ,sat‍ta ,pad ke nam par baten ,hamen bhadakayen ham nahin bhadakegen .

hamen itihas kee nirjiv imarat se sikh leni chahiye . tajamahal sab jati dharm sam‍praday ke logon ke lie prem ka pratik hai. himalay parvat akhan‍data ka pratik hai. nadiyan ekata ka pratik hai. jo bina v‍yak‍ti ke pahachan karen sichaee ke lie jal deti hai.

hamen yah janana hoga ki aatankavad kee goli majahab nahin pahachanati, usaka bam dharm nahin janata, usaka hen‍d grened jati nahin poochhata, e ke 47 amir garib ,hin‍doo mus‍lim nahin pahachanati, aara0 di0 ek‍sa0 paudar neta ,janata men fark nahin pahachanate, fir k‍yon n ham sab aapas men milakar isaka samana karen aur aatankavad ka safaya karen .

hamen yah samajhana hoga ki log kitana bhi hamen garibi, bekari, bhukhamari ke nam par bantane kee koshish karen ham nahin batenge khud mehanat karake garibi door karenge, shiksha prap‍t karake rojagar prap‍t karenge, ach‍chhe vatavaran ka nirman karake s‍vas‍th‍y jivan jiyenge aur aatankavad ke nam par kisi lakhanavi, haidarabadi, in‍dauri, gujarati, kash‍miri, ke bayan par nahin bhadakenge, nahin bikharenge, nahin bifarenge, nahin ladege, nahin tootenge, nahin bikenge, nahi bhadakenge, nahi jhagadengen .