source: http://desitoons.blogspot.in/2008/06/posts-of-blog-rachanakar_09.html

aarakshan ka mudda aarambh se hi logon ko udvelit karata raha hai. kuchh log ise yogyata, avasar kee samanata v rojagar se jodakar dekhate hain, to kuchh ke lie yah nirnnay men bhagidari se sambandhit hai. vastutah aarakshan kisi n kisi roop men bharatiy samaj men prachin kal se hi maujood raha hai. paramparagat varnn-vyavastha men isake bij khoje ja sakate hain, jahan brahyann-kshatriy vaishy-shoodr sabhi ke karm nirdharit kar die gae the. yahi karan tha ki bhagavan ram ne shambook ka vadh isalie kar diya ki vah shoodr hokar tapasya kar raha tha. mahabharat kal men guroo dronachary ne ekalavy ko shoodr hone ke karan shiksha dene se mana kar diya aur jab unhen ahasas huaa ki ekalavy arjun se bhi bada vir hai, to unhonne guroodakshina kee aad men usake hath ka angootha hi mang liya. spasht hai ki varn vyavastha roopi visheshadhikaron kee aad men pichhadon aur daliton ko shiksha se vanchit karane ka shadayantr racha gaya aur unhen ved gyan tatha aadhunik shiksha se vanchit rakha. kalantar men aise vanchit vargon ko thodi vishesh suvidha dekar vibhinn sarakaron ne unaka jivan star uthane aur any vargon ke samakaksh khada karane ka prayas kiya. svayan mandal aayog ke adhyaksh do0 vi0 pi0 mandal ne kaha tha- ''yah sach hai ki aarakshan se kuchh logon ka dil jalega. magar kya mahaj dil jalane ko samajik sudhar ke khilaf ek naitik nishedhadhikar mana jaye?''

bharatiy sanvidhan ke anuchchhed 16 (4) men sannihit hai ki- ''is anuchchhed kee koee bat rajy ko pichhade hue nagarikon ke kisi varg ke paksh men, jinaka pratinidhitv rajy kee ray men rajy ke adhin sevaon men paryapt nahin hai, niyuktiyon ya padon ke aarakshan ke lie upabandh karane se nivarit nahin karegi.'' vastutah sanvidhan ka yah upabandh samajik nyay kee pratishtha sunishchit karata hai. indra sahani banam bharat sangh (1992) ke kes men sarvochch nyayalay ne bhi kaha tha ki- ''pichhade hue nagarikon ka varg''-is pad kee sanvidhan men koee paribhasha nahin di gaee hai. jati, upajivika, nirdhanata aur samajik pichhadapan ka nikat ka sambandh hai. bharat ke sandarbh men nichali jatiyon ko pichhada mana jata hai. jati apane aap hi pichhada varg ho sakati hai. hindoo samaj men pichhade varg kee pahachan jati ke aadhar par kee ja sakati hai.'' vastutah bharatiy pariprekshy men aarakshan samajik sthiti sudharane ka ek upay hai, n ki aarthik sthiti. aarakshan ka mamala matr rojagar ka nahin varan samajik samanata aur bhagidari ka hai. aarthik sthiti sudharane ke lie to tamam aarthik kalyannakari yojanaon ko eemanadari se lagoo kiya ja sakata hai aur garibi hatao jaise naron ko kriyanvit kiya ja sakata hai. yahan tak ki svayan amerika jaise sarvadhik vikasit desh men bhi 'dayavarsiti siddhant' ke aadhar par ashveton ke lie aarakshan lagoo hai.

aarakshan ke virodh men sabase sashakt tark yahi diya jata hai ki aarakshan vyavastha samanata evan yogyata hanan ke lie ek shadayantr hai. par yah tark dene vale bhool jate hain ki samata barabar ke logon men hi aati hai. jab tak tarajoo ke donon palade barabar n hon, unamen barabari kee bat karana hi vyarth hai. kya is ni'karsh ko kharij karana sanbhav hai ki uchch v takanikee sansthanon men kuchh jatiyon ka varchasv hai. neshanal sarve aargenaijeshan ke aankadon par gaur karen to gramin bharat men 20 sal se oopar ke snatakon men anusoochit jatiyan, janajatiyon v muslimon ka pratishat mushkil se ek fisadi hai, jabaki savarn snatak panch fisadi se adhik hain. aarakshan virodhi savarn apane paksh men tark de sakate hain ki aisa sirf unakee yogyata ke karan hai. par vastav men 'yogyata' ka rag alapana nimn tabake ko vanchit rakhane kee sajish matr hai kyonki yadi yogyata ek sahaj evan antarjat gun hai to any vargon ke logon men bhi hai, par fir bhi ve is star tak nahin pahunch pae to dal men kuchh kala avashy hai. arthat-ve itane sadhan sampann nahin hain ki pragati kar saken, vibhinn prashasakeey v rajanaitik padon par baithe uchch varnon ke bhaee-bhatijavad ka ve shikar hue hain, prarambhik star par hi unhen samajik hinata ka ahasas karakar aage badhane nahin diya gaya. aise men yadi savarnon ke vichar se 'yogyata' kee nirvivad dharana mahatvapoorn hai, jo us samajik sanrachana kee hi anadekhi karata hai, jisakee badaulat svayan unaka astitv hai, to nimn varg ya aarakshan ke pakshadharon ke anusar yogyata ko hi poornnaroopen se najar andaj kar dena chahie kyonki yah yogyata kee aad men ek vishisht varg ko badhava dene kee niti matr hai. aakhir kya karan hai ki sangh lok seva aayog dvara aayojit parikshaon men aarakshit vargon ko alag kram ke rol nanbar aavantit kie jate hain? kya kisi n kisi roop men yah bhedabhav ka karan n banata hoga? nishchitatah aaj kee yogyata thopi gaee yogyata hai. yogyata ke mayane tab honge jab sabhi ko saman paristhitiyan muhaiya karakar ek nishchit mukam tak pahunchaya jaye evan fir yogyata kee bat kee jae. yogyata kee aad men samajik nyay ko bhothara nahin banaya ja sakata.

vastutah aajadi ke 6 dashakon bad bhi aarakshan ka dayara agar ghatane kee bajay badhane kee jaroorat pad rahi hai to isaka sidha sa arth hai ki sanvidhan ke samajik nyay sambandhi nirdeshon ka palan karane men hamari sansad vifal rahi hai. rajanaitik satta ke shirsh par adhikatar savarnon ka hi kabja hai. aise men agar ve svayan aarakshan ka dayara badhana chahate hain to der se hi sahi par unhen pichhadon v daliton kee shakti ka ahasas ho raha hai n ki svarth ke vashibhoot ve pichhadon aur daliton par koee ehasan kar rahe hain, kyonki aarakshan sanvidhanasammat prakriya hai. choonki pichhadi aur dalit jatiyan vyavastha men samuchit bhagidari ke abhav men apani aavaj uthane men saksham nahin hain atah kalyannakari rajy kee avadharana ke tahat sarakar ka kartavy hai ki in upekshit vargon ko vyavastha men nirnnay kee bhagidari men uchit sthan dilaye. ise kisi ka adhikar chhinana nahin varan samaj ke har varg ko uchit pratinidhitv dena kaha jayega.

vastutah aaj aarakshan samaj ko pichhe dhakelane kee nahin varan purani kamajoriyon aur buraeeyon ko sudhar kar bharat ko ek vikasit desh banane kee or agrasar kadam hai. yah lokatantr kee bhavana ke anukool hai ki samaj men sabhi ko uchit pratinidhitv milana chahie evam yadi kinhin karanonvash kisi varg ko uchit pratinidhitv nahin mil pata hai to usake lie samuchit aarakshan jaise rakshopay karane chahie. samajik samarasata ko kayam karane evan yogyata ko badhava dene ke lie jaroori hai ki 'avasar kee samanata' ke sath-sath 'parinam kee samanata' ko bhi dekha jay. desh men dabe, kuchale aur pichhade varg ko apani pratibha ka pradarshan karane ka mauka nahin mila, matr isalie ye varg aksham najar aate hain. inhen sarasari taur par ayogy thaharana samajik nyay ke siddhanton ke pratikool hai. shambook v ekalavy jaise logon kee pratibha ko kutilata se samapt kar unakee keemat par any kee pragati ko uchit nahin thaharaya ja sakata.

kalantar men aarakshan kee kat ke lie aarthik udarikaran ko ek apariharyata ke roop men desh par thop diya gaya. usake bad se nirantar rajy apana karyakshetr simit karata ja raha hai. sarvajanik kshetron men vinivesh ke madhyam se unhen niji hathon men saunpa ja raha hai, sarakari sevaon men avasar kam ho rahe hain, penshan jaisi vyavasthaon ko khatm kar sarakari naukariyon ko aakarshannahin banaya ja raha hai-nishchitatah aise men niji kshetr men bhi aarakshan kee jaroorat mahasoos hone lagi hai. ra'tr kee itani badi janasankhya ko sansadhan aur adhikaravihin rakhana ra'tr kee pragati, vikas evan samriddhi ke lie ahitakar hai. takanikee yogyata ke lie kshamatavan vidyarthiyon ke samane uchch shaikshanik sansthaon kee angeraji bhasha v bhari-bharakam kharche aade aate hain, matr isalie ye us vyavastha men pravesh nahin pa pate aur hinata ka anubhav karate hain. ye kahana ki unamen yogyata ka abhav hai, uchit nahin hoga. aisi paristhitiyon men uchch shaikshanik sansthaon men aarakshan kee anivaryata ko samajha ja sakata hai. prakhar rashtravadi vicharak vivekanand ne ek bar kaha tha- ''jab ve (shoodr) jagenge aur aap (uchch varg) dvara apane prati kie gaye shoshan ko samajhenge to apani foonk se ve (shoodr) aap (uchch varg) sabako uda denge. yah shoodr ve log hain, jinhonne aapako sabhyata sikhayi aur ye hi log aapaka patan bhi kar sakate hain.'' vartaman pariprekshy ko in avadharanaon ke bich hi samajhane kee jaroorat hai anyatha samaj kee pratigami shaktiyan to apane paramparagat visheshadhikaron ke lie sadaiv hi samajik nyay jaisi vistrit avadharana ko matr roji-roti se jodakar unaka kshudrikaran karane kee koshish karati rahengi.