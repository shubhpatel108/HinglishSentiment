source: http://desitoons.blogspot.in/2008/07/posts-of-blog-rachanakar_11.html

ummid aur utsah ke sath panch sal bad ek bar fir 'vikrama' rajanitik biyavan men 'vetala' kee talash men nikal pada hai. usakee talash apane poorvajon se jyada shramasadhy hai, kyonki aadhunik vetal apane vanshajon kee tulana men khasa 'edavansa' ho gaya hai. use jangal se jyada north-sauth blok kee lootiyansanuma attalikaen pasand hai. aisi kisi bhi imarat kee chhat se chhipakali kee paranpara men chipakakar gopaniy (halanki in imaraton men gopaniy jaisa kuchh hota hi nahin) kism kee baton ko sunane ka use bada shagal ho gaya h. isakee sakriyata bajat mah men kuchh adhik hi badh jati hai, isalie vikram kee mushkilen badh gaee h. daftaron se use ghrina hai, lekin vetal ka priy sthan yahi hai. vikram mantralay ke bahar kee chhoti 'thadiyon' aur 'dukanon' par vetal ko khojata ghoom raha h. vetal kabhi-kabhi 'tafariha' ke lie kisi thadi par 'chuskee' lene jaroor pahunchata hai. usakee isi aadat ko dhyan men rakhakar vikram khoji abhiyan chala raha hai. hamesha kee tarah abhiyan safal raha aur vah vetal ko kandhe par ladakar 'galiyaron' men nikal pada. kandhe par chadhate hi vetal ne attahas lagaya. ise sunakar purane jamane men log darate the, abhi bachche bhi hansate hain. vetal bhi is tathy se vakif hai, lekin purane rog kee tarah usakee yah aadat jati nahin.

vikram ke kandhe par chadha vetal usake shikanje se chhootane ke lie kasamasaya, lekin asafal rahane par use aid laga-laga kar tej chalane laga. bat us aitihasik mod par pahunch gaee, jahan vetal use purani ghisi-piti kahani sunane vala tha, lekin vikram ne is bar aankadon ke paiband lage kisse kee bajay thos 'kahani' kee dimand rakh di. thos kahani sunana vetal kee aadat nahin. shuroo se vah tota-maina taip kee kahani ka mastar raha hai. is bar vivash ho vo ek sachchi-muchchi kee kahani sunane par utaroo ho gaya.

vetal sunane laga, ek rajy ke karamantree ke pas anokha chashma tha, jise aankhon par chadhate hi apane-parae ka kuchh adhik hi bhed najar aane lagata tha. chashme ka 'lefta' glas use satta kee majabooriyan dikhata tha, vahin 'raita' glas praja ko pralobhan dene ke aaidie. left glas kaee bar chashme se alag hote-hote bacha, lekin rait glas se dikhane vale pralobhan har bar bat bana dete the. isalie milakar dekhane ka daur chalata raha. ek bar 'raja' ke nirvachan varsh men usane praja ko apane raja ke paksh men khada karane ke lie lagan ke vitaran men keval 'rait vijana' ka hi istemal kiya. bata vikram usane aisa kyon kiya? ab vikram bola- sun vetal! satta hasil karane ke lie 'vota' aur 'saporta' donon kee darakar hoti hai. visheshakar jab kaee davedar hon. aise men us mantree ne jatil paristhitiyon men vot ko variyata di. vetal ne fir attahas lagaya, bola- vikram too hamesha se hai to bada samajhadara, lekin mauke par 'chooka' kar jata hai. toone man ka bhed khola aur main chala... dekhane ki 'vota' jita ki 'saporta'.