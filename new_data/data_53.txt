source: http://desitoons.blogspot.in/2008/10/posts-of-blog-rachanakar_05.html

a be, bas jara balla ada bhar diya hota, han thik kah rahe ho sale vigyapanon men hi dabae rahate hain aankhen, kaha dikhegi bol ud gaeen na gilliyan. dekhana ab ye ja raha hai spinar ke samane dekhana kaisa dans karega. poori ganbhirata se koee do tivi ke samane khiladiyon ko khelana sikha rahe the. bharat men yahi to khas bat hai. kriket kee itani prachur matra men pratibhaen padi hueen hain ki jo maidan par nahin hai vo unhen tivi par khelane sikhane ka dayitv nibhate rahate hain. kuchh kaho to kahenge koee paisa thodi na le rahe hain fri men hi bata rahe hain ki is bol par thoda hatakar skvayar kat marana tha. dekhate bhi nahin hain ki kaise to vah aof stanp par ataik rakhe hain. inhen dekho dimag chalate hi nahin hain. sare samay dimag men to ed mani ka jod-ghatana chalata rahata hai. poora khel hi sale paise kee pich par khelate rahate hain. 

ek use dekho jab se us braind ke vigyapan men aaya hai ran hi nahin bana raha hai. bana to raha hai kisi ne kaha nahin ki fir ye visheshagy bata denge ki chachcha-budha gaya hai tumhara chaheta dravid. ran to banata nahin tim men dunse rahane kee jugad men hi laga rahata hai. ek inhen dekhie, ye bhi sachin ko ran banana sikha rahe hain. koee poochhe bhaiiya vo to salon se khel raha hai, hajaron ran bana chuka hai. tum kahan tak khele ho, kitane ran banae hain. to dekhie javab kya mil raha hai. kahin khele bhale hi n hon khel to dekhe hain aur sare din dekhe hain. bachapan se aaj tak sirf khel hi to dekhe hain, graund-graund kee khak chhani hai. 

sachin to ran banane aur paise kamane men laga rahata hai. fir jab maidan par khel bhi raha hota hai to kya use dikhata hai riple, ham dekhate hain ham. tabhi to pata chalati hain galatiyan. fir chilla-chilla kar yahan gala fadate rahate hain. sunega thode hi... ab unhen kaun samajhae abe, bavale tivi ke samane chillaoge to kaise to vo sunega, kaise to tumhari bat manega. fir ek nahin saikadon lage pade hain tivi ke samane.... sabakee sunega to bahara hi n ho jaega, sachin ko hi kriket kee barikiyan sikhane kee utkantha. ye hi aise nahin hai maichon men to poora stediyam hi shikshak hone ke mahan dayitv ko nibhane lagata hai. ek bar aap maich dekh to lo, aapako pata chal jaega. is rashtr men jigyasu chhatr kam kyon hain? isalie kam hain ki sare ke sare to part taim shikshak hain. akasar maich hote hain. sara jaroori kam chhodakar fir sare sanvida shikshak kee bhoomika men utar aate hain. 

desh ke samman ka prashn hai bhaee. sare kam ek taraf chhodakar jan laga denge. koee sikhe na sikhe ye sikhane men koee kasar bakee nahin rakhenge. maichon men aap aam ghar ka najara dekho, poora ghar tivi ke samane. jo jyada premi hai vo to har shot par chikh-chikh kar lotan kabootar hota rahata hai. maichon vale din ghar ke kutte-pillon kee halat kharab rahati hai. unhen bhi malik ke sath bhaunk-bhaunk kar apani khushi prakat karani padati hai. svamibhakti ke shashvat riprajentetiv hone kee paranpara ka palan karana hai. halanki ve tay hi nahin kar pate ki aisa apana malik kahai pagalaut huaa ja raha hai. kaee siniyar kism ke kutte to is sichueshan se tyooning baitha chuka hain. ve malikon kee aisi bhayankar khushi prakat karane ke kshanon men bhi sanyamit bane rahakar sirf poonchh hilakar kam chala dete hain. 

malik jyada khush huaa to tivi par dekhakar samane vale khiladi par hi bhaunk diya. ve khel men jyada tang nahin adate, malik par najar rakhate hain. kaee mamalon men malik se bhi jyada vyavaharik hote hain. khiladi ko khel ke paise, vigyapan ke paise, jite to janata se paise, hare to kahin aur se bhi paise yani har or se paise milate hain. hamara malik kyon vaisaee begani shadi men abdulla taip divana huaa ja raha hai, is par jyada dimag nahin lagate. is karan ve tivi se jyada malik par najar rakhate hain. malik unake aaeekyoo lebal ko nahin janata. ve batana bhi nahin chahate roti-pani ka jugad bana rahe itana jaroori hai unake lie, isalie chehare par bholepan-moorkhata kee tajagi bhari chamak hamesha rakhate hain. isalie kutton ka vafadari brands sadiyon se sakh kayam rakhe hai. 

khiladiyon ka to brands aadi ka mamala lanba nahin hai, ve janate hain. kutte hain isalie in fijool kee baton par bhaunkate nahin hain. halkee si poonchh hilakar hi mudda uda dete hain. bat chal rahi hai malikon kee, malik doobe hain kikret men, kriketar doobe hain khel men, khel ugal raha hai paisa, paisa bana raha hai hamen kriket shakti, shakti milane par ham kar sakate hain manamani, manamani karane kee hamari aadat nahin aisa ham klem karate hain, klem ham jitane ka bhi karate hain, is klem ke agenst ham dava karate hain sadiyon se samane vale kee khushi men hamari khushi ka, to use jit jane dete hain, is khel hamare lie jit har se jyada khushi ka mamala hai. aur roti-pani ka jugad chalata rahe kutton kee khushi isamen hai. poore drishy par ham koee tippani nahin kar rahe hain. 

lekin e plas bi ejikyool too... jaisa sidha-sadha samikaran aisa bata raha hai. khair, jane dijie. samikaranon kee kaun paravah karata hai. samikaran to kitabon ke lie hote hain.  lekin bhaee sahab aankadon kee kitab to hamari har ke aankadon se bhari hai, kisi ne kaha. hogi, lekin harakar bhi hamane kitanon ke dil jite hain aapako pata hai ki nahin? pata bhi hoga to aap bologe thodi na, rashtraprem ke nam par to sabakee bolati band nahin ho jati hai. bakee sare mamalon par ham kitana munh chalate hain desh kee bat aate hi chuppi sadh jate hain. are, to hamare in bade khiladiyon ke balle bhi to chuppi sadhe baithe hain, ye tim par bojh ban gae hain bojh. abakee bar pan kee dukan ke pas se eksapart kament aaya. fir doosare ne bola- are, vo ganguli kal kaisa bachchon jaisa shot marakar aaut huaa. nanbari hai nanbari ekadh maich men achchha khel liya agale 5-1à¥° maichon kee vyavastha baitha li fir shuroo kar diya ghatiya shot marana. ise to sanyas dilavao. 

doosara bhi usakee han men han men shuroo, thik kah rahe ho bhiya, itane to bahar benchon par baithe hain jab tak ye hatenge nahin doosare ko mauka kahan se milega. ye to patta likhakar lae hain ki lathi tekane kee umar tak maidan men hi dikhenge,bhale hi koee to inhen kandhon par dhokar pich tak chhod jae. pan kee pichakari ke sath visheshagyata kee ugal bhi fachch se bainar roop men divar par ja saji. are,ganguli to fir bhi khelata hai unhen dekho d vol ko divar hi dhasak gaee hai. ve mistar vairi-vairi speshal hain. aam maukon par kam nahin aate, speshal maukon par chalane lagate hain. speshal mauke bhi kaun se jab tim kee har tay ho chukee ho to pich par thaharakar darshakon ko aur rulaenge. har ka antar kam karane men apana speshal tailent dikhaenge. 

itane men kisi kee prativadanuma aavaj bhi aa jati hai- ...to tumhare ve yang tailent kya kar rahe hain? ekadh maich men chalate hain. fir ekadh kayade ka fost bolar aate hi sara tailent maidan par hi pasar jata hai. sab spinaron ke khilaf hi uchhalate hain? tej gendabajon ko khelate samay to ghigghee bandh jati hai. vo to hamare budhape hain jo chal jate hain, nahin to kya karega tailent...? bas aisa hote hi ek alag hi yuddh chhid jata hai. sab ek-doosare par rashan pani lekar pil jate hain. un bichare khiladiyon ko to pata tak nahin ki unake pichhe do-char khet rahe... tin-char ke mathe foot gae... in agyat shahidon ko kisi star par samman bhi to nahin milata? lekin majal hai ki samman kee jara si bhi bhavana dikhae ye to nisvarth bhav se apane taraf vale khiladi ke paksh men date rahate hain. udhar van-de  shuroo hota hai, idhar ye timen bhi bant jati hain, desh men jagah-jagah test shuroo ho jata hai... logon ka logon se ... tim ke lie ... har bar yahi kissa... anavarat... aage bhi anavarat