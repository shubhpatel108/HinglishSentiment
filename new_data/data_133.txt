source: http://desitoons.blogspot.in/2007/05/murphy-ka-caron-ke-kuchh-niyam.html

antata: jab aap apanee nee kaar khareedane laayak paisa bacha lete hai, tabhee aapakee jamee jamaee naukaree chhooT jaatee hai.
koee bhee kaar tabhee kharaab hotee hai jab bahut jarooree me kahee jaana hota hai aur doosara koee vikalp nahee hota. aur praaya: vah maamoolee see kharaabee hotee hai, jisako Theek karane ke lie injin baahar nikaalana jarooree hota hai.
bhale hee aap apanee kaar ko kitane hee achchhe tareeke se menTen kar rakhate ho, pende se tel to tab bhee Tapakega.
kaar se aa rahee ajeeb see aavaajo se chintit hokar jab aap apanee kaar ko mekenik ke paas dikhaane le jaate hai to vah aavaaj aashchary janak roop se us vakt gaayab ho jaatee hai aur aapake paas us aavaaj ko, us kharaabee ko varNan karane ke lie shabd nahee rahate.
har baar, jab aap saarvajanik vaahan se jaate hai to kaar paarking khaalee rahata hai parantu jab aap kaar lekar jaate hai to paarking me jagah nahee rahatee.

yadi aap kaar ke huD ke neeche kuchh kaam kar rahe hote hai to kuchh na kuchh aisa usame gir hee jaata hai jo pahunch se baahar ho jaata hai.

kaar Dhankane ke lie prayog me aane vaale vinail sheeT ka taapakram aapake haatho ke taapakram ke vyutkramaanupaatee hota hai tatha usame dhool andar-baahar dono taraf baraabar rahata hai.
aapakee kaar ka vinD skreen jitana jyaada saaf hota hai, vah utana hee jyaada keeTo ko aakarshit karata hai.
aapakee kaar me koee DenT va Daish tabhee paDatee hai jab beeme kee avadhi khatam ho jaatee hai.
aapakee pasandeeda - har kism kee kaar ke lie - bhale hee aap use aforD nahee kar pae, har kaar vikreta ke paas ;baDhiya maasik bhugataan rN plaan' hota hee hai.

aapake kaar kee kunjee hamesha usee jeb me rahatee hai jo sabase jyaada bharee huee hotee hai. aur akasar jeb me sabase neeche rahatee hai.

gantavy par pahunchane ke Theek paanch minaT pahale aapake bachche kaar me hee so jaate hai.
kaar kee Taayaro me panchar raat ke samay, khaalee roD par hee hota hai. aur roD saiD ke Taayaro me hota hai.
jab aapako deree ho rahee hotee hai tabhee har chauraahe par laal battee hee milatee hai.
jitanee shiddat se aap kahee jaana nahee chaahate aur majabooree me ja rahe hote hai to utanee hee shiddat se Traifik aapako vahaa sheeghr pahunchaane me saath deta hai.
kisee din aap Traifik jaam me fansate hai aur faasT len me chale jaate hai to vah len bhee Traifik jaam me fans jaata hai.
kaar me panchar tabhee hota hai jab aapake paas aujaar nahee hota hai. aur khaasakar tab to hota hee hai jab aapake saathee ne aujaar nahee bhoolane ke lie aapako pahale hee kah rakha hota hai.
jab tak aapakee kaar me sTepanee hota hai kaar me panchar nahee hota.
jab bhee aap achaanak apanee kaar rokana chaahate hai to har hamesha peechhe se koee na koee vaahan tej gati se aata hee hota hai.

jab aap tejee se aur sheeghrata se kahee jaana chaahate hai to aapakee kaar ke saamane chal raha vaahan kachhue kee chaal se chalata rahata hai aur ovaraTek karane kee koee sambhaavana nahee rahatee.
yadi aap leT ho ge hai to sankaree saDak par aapakee kaar ke saamane ek bas chal rahee hotee hai jo ki har sTaap par rukatee hai.
yadi aap jyaada leT ho ge hai to sankaree saDak par aapakee kaar ke saamane ek skool bas chal rahee hotee hai jo ki har sTaap par aur achaanak rukatee chalatee hai.
marafee ka sankaree puliya ka niyam: yadi kisee lambe saDak par kahee par ek len kee sankaree puliya hotee hai aur yadi us saDak par maatr do kaare hee chal rahee hotee hai to- 1) dono kaare vipareet disha me chalatee hotee hai aur, 2) ve Theek puliya par hee ek doosare ko kraas karatee hai.
aapakee kaar ka Deprisieshan aapake paDosee kee nee chamachamaatee kaar kee keemat ke seedhe anupaat me, aur eksaponenshiyalee hota hai.

peTrol pamp par aap chaahe jidhar se bhee apanee kaar le jae, peTrol Tankee ka Dhakkan pamp ke doosare taraf hee hota hai.

barasaat me jab aapako apanee kaar tak jaana hota hai, ghanaghor baarish rukane ka naam hee nahee letee. jaise hee aap kaar ke bheetar jaise taise tarabatar ghusate hai, baadal chhanT jaate hai, chiDiya chahachahaane lagatee hai, aur aasamaan me indradhanush nikal aata hai.
kisee lambe Trip me aapakee kaar me peTrol tabhee khatam hota hai jab peTrol pamp kam se kam pachaas kilomeeTar door hota hai.

apanee kaar me atirikt avayavo ko lagaakar tatha kharcheele parivartan kar aap apanee kaar ke tatha any vishaal vastuo ke beech gurootv bal me ijaafa karate hai.
yadi aap apanee kaar ko resing kaar kee tarah istemaal karenge to isame samasyae bhee usee gati se aengee.
bhale hee aap jeT kee gati se Draiv kar rahe ho, aapake peechhe aa raha koee na koee vaahan aapase bhee jaldee me hoga.
bhale hee aap jeT kee gati se ja sakate ho, aapake aage chal raha koee na koee vaahan aapakee deree ka kaaraN ban hee jaata hai.
kisee shaant chauraahe me tab tak koee Traifik nahee hota jab tak ki aapako use kraas nahee karana hota hai.
kisee bhee naale me aap apanee kaar utaar sakate hai parantu jarooree nahee ki use paar kar hee le.
kisee bhee chauraahe par laal battee hamesha hee haree battee se jyaada der tak jalatee rahatee hai.
aapakee kaar ka haarn jitana jyaada tej aavaaj karega utana jyaada hee sambhaavana is baat kee hogee ki vah aapake sivaay any kisee ko sunaee nahee de.

yadi kisee saDak me koee Traifik nahee hai to vah marammat ke lie khuda hua hoga.

paanee ka Dabara hamesha hee anumaan se jyaada gahara hota hai.
baarish me keechaD vahaa-vahaa jaatee hai jahaa-jahaa aapakee kaar jaatee hai.
kaar jitanee bhaaree, jitanee manhagee hogee keechaD me vah utanee hee gaharee dhansegee.
jahaa keechaD me aapakee kaar dhansatee hai vahaa aasapaas use nikaalane ka koee saadhan, yahaa tak ki koee ek peD bhee nahee hota.
Taayar jitana baDa hota hai Traik utana hee gahara hota hai.
jitana dikhaee deta hai paanee usase jyaada gahara hota hai.
yadi aap for vheel Draiv kaar me ja rahe hote hai to aate jaate saDak sookhee milatee hai aur jab aap Too vheel Draiv me ja rahe hote hai to vaapasee me baarish aa jaatee hai.
aap apanee kaar ko chaahe jaise baDhiya tareeke se rakhate ho, aashcharyajanak aur naamaaloom tareeke se daag-dhabbe aur DenT to lag hee jaate hai - aur ye aapake kaar kee keemat ke varg ke seedhe anupaat me hote hai.