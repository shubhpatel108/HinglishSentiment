source: http://desitoons.blogspot.in/2008/06/posts-of-blog-rachanakar_23.html

ganv ab shahar men tabdil hote ja rahe hain. aaj yahan badi badi imaraten, motar-gadi dekhe ja sakate hain. ganv ka gudi@ chaipal aur amaraee aaj dekhane ko nahin milata... naee pidhi ke logon ko maloom bhi nahin hoga ki ganvon men aisa kuchh raha bhi hoga. hamare poorvajon ne ganv men amaraee lagana, kunaa khudavana aur talab khudavana puny kary samajha aur use karavaya. rasile aur pakke aam ka svad bhi hamane chakha. aaj naee pidhi ke bachche botal men band mengo joos, frooti aur aamaras ka jeli aadi ko sarvottam bhale man le lekin palaee aam ko choosane aur aam ka amasara khane ka maja kuchh aur hi tha. mujhe mere ghar men hamare poorvajon ke dvara kunaa aur khudavane sanbandhi kagajat mile hain jisake evaj men dipti kamishnar, rayapur ke dvara prashasti patr diye gaye hain. arthat! das kal men kunaa aur talab khudavana atyant puny kary tha. talabon ke kinare baragad, pipal aur nim ke ped lagavaye the jisakee chhanv men hamara bachapan gujara tha. meri dadi batati hai ki unakee 5-6 varsh ka bachcha khatm ho gaya jisakee yad men unake sasur ne chhuiya talab ke kinare panch ped lagavaye the jisakee chhaya aaj bhi sabako milati hai. prayah sabhi ganvon men anek talab, talab ke kinare ped aur shiv mandir avashy hote the. isi prakar dharmarth kuen khudavaye jate the. talab 'vatar harvestinga' ka bahut achchha madhyam tha.

aaj ganvon kee tasvir badali huee hai. logo ne gharon ke farnichar ke lie amaraee ke pedon ko katava dala hai. aaj vahan pedon ke thoonth hi shesh hain. amaraee ke aamon kee baten kisse kahaniyon jaise lagata hai. talab ab jana nahin hota kyon ki gharon men boring ho gaya hai, panchayat dvara pani saplaee bhi kee jati hai... arthat ghar baithe pani kee suvidha ho gayi hai. isalie talab kee upayogita ya to machhali palan ke lie rah gayi hai ya fir use patakar ko imarat banaye ja rahe hain. ganv se shahar ban rahe kasbon ke talabon men gharon ka ganda pani dala ja raha hai. ratanapur, malhar, kharaud aur adabhar men kabhi 120 se 1400 talab hone kee bat kahi jati hai. rayagadh men itane talab the ki use 'khaiya ganva' ke nam se sanbodhit kiya jane laga tha. lekin aaj vahan kuchh hi talab shesh hain bakee sabako patakar badi badi imaraten, skool-kalej aur sinema hal bana diya gaya hai. kahana n hoga ki talab aur nadiyon ke kinare lage pedon ke jad mitti ko bandhe rakhata tha, jisake katane se nadiyon ka katav badhate ja raha hai aur aane vale samay men samooche ganv ke nadi men sama jane ka khatara banane laga hai.

ganv ke bahar prayah sabhi chhote-bade kisanon ka 'ghurava' hota tha jisamen gay aur bhains ka gobar dala jata tha. bhavishy men yahi uttam khad ban jata tha aur barasat ke pahale use khamaton men dala jata tha jisase khamaton kee urvara shakti badh jati thi aur paidavar achchhi hoti thi. tab dubaraj chanval kee khushaboo poore ghar men fail jati thi. aaj ganvon men aisa kuchh nahin hota kyon ki aaj hal kee jagah trektar, gobar khad kee jagah yooriya khad le liya hai. pani nahin barasa to nahar se liya jata hai jab nahar se pani nahin mila to tyoob bel khodakar pani khinchakar sinchaee kee jati hai. fasal men keede ho jate hain to keet nashak davaeeyan dali jati hai. bhale hi ab dubaraj chanval men khushaboo nahin hai lekin sarakar ke dvara kam samay men adhik paidavar vale dhan ke bij upalabdh kara diya jata hai.

kisanon kee chinta hai ki unake bachche kheton men jana nahin chahate. ve to pan thela, hotal aur any dukan kholakar jine ke aadi hote ja rahe hain. naee pidhi ke kheti-kisani ke prati aroochi se khet banjar hote ja rahe hain, yah chinta kee bat hai. ghar men khane ko kuchh ho ya n ho lekin ek motar sayakal avashy hona chahiye. isake lie baink aur fainensing kanpaniyan lon dene ko taiyar baithe hain. lon ke karj men ghar bhale hi doob jaye, isase kisi ko kuchh lena dena nahin hota. logon ka manana hai ki karj men ham janm lete hain, karj men jite hain aur karj lie mar jate hain....

khushi karane kee bat hai ki nadi kinare vale ganvon men audyogik pratishthan lagate ja rahe hain. logon ko ummid hai ki audyogik pratishthanon ke lagane se unhen rojagar mil jayega, vyapariyon ka vyapar badh jayega, makan malikon ko kirayedar mil jayega...... chhattisagadh shasan audyogik samoohon ko pratishthan lagane ke lie aamantrit kar rahi hai, yahan unhen bhoomi muhaiya kara rahi hai to svabhavik hai ki yahan audyogik pratishthan lagenge hi... lagate ja rahe hain. akele rayagadh jile ke aasapas lagabhag 150 aayaran aur pavar plant lag chuke hain. chhattisagadh ka sabase bada jindal spanj aur stil plant lag chuka hai aur jald hi unaka pavar plant lagane vala hai. isake lie kelo nadi men unaka pavar plant lagane vala hai. isi prakar anek audyogik pratishthan lag chuke hain aur lagate ja rahe hain. svabhavik roop se in sabhi pratishthanon ko pani kee aavashyakata hogi jisakee poorti nadiyon ke upar bane bandhon se kee ja rahi hai. bandh ke banane se nadiyon men pani hi nahin hai aur hai bhi to audyogik pratishthanon se nikala rasayan yukt ganda pani hai jisase nadiyan pradooshit ho gayi hai.

pradesh men audyogik pratishthanon ke lagane se rashtriy aur antarrashtriy bajar men vikas ka graf avashy badha hai. lekin vikas ke sath sath anek prakar kee buraeeyan bhi aati hain jise pratyaksh roop se dekha ja sakata hai. audyogik pratishthanon se nikala dhunaa jahan pedon ke chakriy jivan ko prabhavit kar raha hai, vahin usake dhuen se khet kee urvara shakti khatm hoti ja rahi hai aur khet banjar hote ja rahe hain. adhikansh nadiyon men bandh banaye ja chuke hain jisase nadiyan sookh gayi hai. usamen jo thoda bahut jal hai usamen audyogik pratishthanon ka rasayan yukt ganda pani pravahit ho raha hai. isase jan jivan ast vyast hote ja raha hai.

aaj fasal chakr kee bat kee jati hai... fasal chakr to nahin badala lekin jalavayu parivartan avashy ho gaya hai. ek hi nagar men kahin barasat hoti hai to kahin nahin hoti. jal ka chakr ke prabhavit hone se aisa hota hai. jalavayu parivartan vikasit aur vikasashil deshon ke bich vad vivad ka vishay jaroor bana hai lekin sachchaee yah hai ki hava, pani, bhojan, svasthy, kheti, aavas aadi sabhi ke upar isaka pratikool prabhav padane vala hai. samudri jal star ke badhane se prabhavit hote tatiy kshetr ke log hon ya asamany manasoon athava jal sankat se trast kisan, vinashakari samudri toofan ka kahar jhelate tatavasi hon athava sookhe se trast aur asamany mausam se janit ajibo-garib bimariyan jhelate log ya fir vinashakari badh men apana sab kuchh gavan baithe aur doosare kshetron men palayan karate tamam lo jalavayu parivartan kee mar jhel rahe hain.

prakriti ke tin upakar h mitti pani aur bayara

audyogik kranti kee bhatthi men hamane apana jangal jhonk diya hai. ped kat dale aur sadaken bana dalin. kulhadi-aari se jangal katane men der hoti thi, to pavar se chalane vali aariyan gadh dalin. san 1950 se 2000 ke bich 50 varsho men duniyan ke lagabhag aadhe jangal kat dale, aaj bhi berahami se kate ja rahe hain. jal sangrahan ke lie talab banaye jate the jisase kheton men sinchaee bhi hoti thi. lekin aaj talab ya to patakar usamen badi badi imaraten banayi ja rahi hai ya usamen keval machhali palan hota hai. machhali palan ke lie kaee prakar ke rasayanon ka upayog kiya jata hai jisaka talabon ka pani anupayogi ho jata hai. isi prakar audyogik dhuon se vayumandal to pradooshit hota hi hai, jamin bhi banjar hoti ja rahi hai. isase prakriti ka santulan bigadane laga hai aur dushparinam ham bhugat rahe hain. aakhir jangal kyon jaroori hai ? ped hamen aisa kya dete hain, jo unhen bachana jaroori hai ? ped hamen fal, fool, jadi-booti, bhojan, rindhan, eemarati lakadi, gond, kagaj, resham, rabar aur tamam duniyan ke adbhoot rasayan dete hain. isalie hamane usaka dohan (shoshann) to kiya, par yah bhool gaye ki vrikshon ke nahin hone se yah dharati aaj viran banati ja rahi hai. vanon ke is upakar ka roopayon men hi hisab lagayen to ek ped 16 lakh roopaye ka fayada deta hai. ghane jangalon se bhap banakar uda pani varsha banakar vapas aata hai aur dharati ko hara bhara banata hai. ped paudhon kee jaden mitti ko bandhe rahati hai. pedon kee kataee se dharati kee hariyali khatm ho jati hai. dharati kee upajaoo mitti ko tej bauchharon ka pani baha le jati hai. pedon kee dhal ke bina pani kee tej dharaen pahadon se utar kar maidanon ko dubati chali jati hai. har sal badh ka pani apane sath 600 karod tan mitti baha le jata hai. mitti ke is bhayavah katav ko rokane ka ek hi upay hai-vriksharopan. mitti, pani aur bayar, ye tin upakar hain vanon ke ham par. isalie hamare desh men prachin kal se pedon kee pooja hoti aayi hai.

kabir kahate hain ki manushy ke man ke ganga jal kee tarah nirmal ho jane par hari arthat eeshvar ko khojane kee aavashyakata nahin apitu hari hi manushy ke pichhe-pichhe dauda chala aaega. sant ravidas bhi kahate hain ki man changa to kathauti men ganga. kabir aur ravidas hi nahin sabhi santon ne man kee nirmalata par bal diya hai aur nirmalata bhi gangajal -si. ek prarthana men bhi pankti aati hai ki gangajal sa nirmal man ho, mila mujhe vidya ka dhan ho. prashn uthata hai ki man kee nirmalata se kya tatpary hai aur isakee kya upayogita aur mahattv hai tatha man kee nirmalata kee upama ganga ke jal se kyon di jati hai?

ganga bharat kee ek atyant pavitr nadi hai jisaka jal kafi dinon tak rakhane ke bavajood ashuddh nahin hota jabaki sadharan jal kuchh dinon men hi sad jata hai. ganga ka udgam sthal gangotree ya gomukh hai. gomukh se bhagirathi nadi nikalati hai aur devaprayag namak sthan par alakananda nadi se milakar aage ganga ke roop men pravahit hoti hai. bhagirathi ke devaprayag tak aate-aate isamen kuchh chattanen ghul jati hain jisase isake jal men aisi kshamata paida ho jati hai jo usake pani ko sadane nahin deti.

har nadi ke jal men kuchh khas tarah ke padarth ghule rahate hain jo usakee vishisht jaivik sanrachana ke lie uttaradayi hote hain. ye ghule hue padarth pani men kuchh khas tarah ke baiktiriya ko panapane dete hain to kuchh ko nahin. kuchh khas tarah ke baiktiriya hi pani kee sadan ke lie uttaradayi hote hain to kuchh pani men sadan paida karane vale keetanuon ko rokane men sahayak hote hain. vaigyanik shodhon se pata chalata hai ki ganga ke pani men bhi aise baiktiriya hain jo ganga ke pani men sadan paida karane vale keetanuon ko panapane hi nahin dete isalie ganga ka pani kafi lanbe samay tak kharab nahin hota aur pavitr mana jata hai.

kaha gaya hai ki sankalpavikalpatmakan manah arthat man sankalp aur vikalp svaroop hai. man men har pal asankhy vichar aate aur jate hain aur unamen parivartan hota rahata hai. man atyant chanchal hai, kahin ek sthan par tikata nahin, bhagata rahata hai. isamen paraspar virodhi vicharon ka pravah chalata rahata hai. kabhi achchhe vichar to kabhi bure vichar. man kee isi chanchalata ke karan manushy anek samasyaon aur vyadhiyon se grast rahata hai. vicharon ke anuroop hi hamari aadaton ka vikas hota hai aur vichar hi karm karane ke lie utprerak tattv kee bhoomika ka nirvah karate hain. sakaratmak vichar hamen sahi karm kee or agrasar karate hain to nakaratmak vichar galat karm kee or. hamare achchhe svasthy ke lie sakaratmak soch hi uttaradayi hai to bure svasthy ke lie nakaratmak soch. man kee chanchalata ke karan athava man kee nirmalata ke abhav men hi ham apani chetana se ekakar nahin ho pate hain.

man kee nirmalata se tatpary hai man ka vikaron arthat galat vicharon se rahit hona. vikar roopi baiktiriya hi hamare man kee nirmalata ko nasht karate hain atah unase chhutakara pana anivary hai. jahan tak jal kee nirmalata kee bat hai shuddh jal ka n to koee svad hota hai aur n koee rang ya gandh hi. ham prayah kahate hain ki ye pani mitha hai aur ye khara hai. vastav men shuddh pani mitha nahin hota apitu jo pani khara nahin hota ya jisamen ashuddhiyan nahin hotin use hi mitha pani kah dete hain. aur yah bilakul svadahin, rangahin tatha gandhahin hota hai.

hamara man bhi shuddh pani kee tarah hi hona chahie tabhi vah nirmal mana jaega arthat man men bhi kisi prakar ke bhav nahin hone chahien lekin yah asanbhav hai kyonki man vichar shoony nahin ho sakata. vichar ke abhav men to karm hi sanbhav nahin. jaise vichar ya bhav vaisa manushy atah manushy ko karmashil bane rahane ke lie tatha sahi disha men agrasar hone ke lie achchhe vicharon se otaprot hona chahie. manushy nakaratmak vicharon ya bhavon ke vashibhoot hokar hi galat kary karata hai atah vicharon par niyantran anivary hai aur vicharon par niyantran ke lie anivary hai man kee nirmalata.

jis prakar pani ko sadane se rokane ke lie pani men panapane vale ghatak baiktiriya ko rokane ke lie usamen upayogi baiktiriya kee upasthiti anivary hai usi prakar man men bhavon ke pradooshan ko rokane ke lie sakaratmak vicharon ke nirantar pravah kee bhi aavashyakata hai. jab bhi koee nakaratmak vichar utpann ho sakaratmak vichar dvara use samapt kar dijie. sakaratmak vichar roopi baiktiriya dvara hi ham apane man ko nirmal kar sakate hain aur man kee nirmalata ka arth hai man men rag-dvesh aadi paraspar virodhi bhavon v vikaron kee samapti dvara samata kee sthapana.

jab vyakti samata men sthit ho jata hai to dvandv kee bhi samapti ho jati hai aur dvandv kee samapti hi vastavik upachar hai. sakaratmak vicharon ke nirantar pravah dvara n keval sharirik vyadhiyon ka upachar sanbhav hai apitu svayan ke vastavik svaroop athava chetana se ekakar hona bhi sanbhav hai. svayan ke vastavik svaroop athava chetana se ekakar hone ka arth hi hai apane andar ke eeshvar kee khoj. man kee nirmalata ke bad eeshvar ko khojane kee aavashyakata hi nahin rahati kyonki svayan eeshvar hi pichhe-pichhe dauda chala aata hai arthat manushy ke man men aa upasthit hota hai. yahi man kee vastavik nirmalata hai.

rashtriy asmita ke rekhankan ka sarthak prayas hai ''kranti-yagya''

svatantrata aur svadhinata pranimatr ka janmasiddh adhikar hai. isi se aatmasamman aur aatmautkarsh ka marg prashast hota hai. bharatiy rashtriyata ko dirghavadhi videshi shasan aur satta kee kutil-upaniveshavadi nitiyon ke chalate paratantrata ka dansh jhelane ko majaboor hona pada aur jab is krooratam krityon se bhari apamanajanak sthiti kee charam sima ho gaee tab janamanas udvelit ho utha tha. apani rajanaitik-samajik-sanskritik-aarthik paradhinata se mukti ke lie san 1857 se san 1947 tak dirghavadhi krantiyagy kee balivedi par anek rashtrabhakton ne apana sarvasv nyauchhavar kar diya tha. isi 'kranti yagya' kee gauravagatha janamanas men sahity aur sahityetihas men ankit hai. bharatiy dak seva ke adhikari evan yuva sahityakar krishn kumar yadav v yuva lekhika aakanksha yadav dvara susampadit pustak ''kranti yagy h 1857-1947 kee gatha'' men bharatiy svadhinata sangram kee amar balidani gaurav gathaon evan inake vibhinn pahaluon ko vividh jivan kshetron se sankalit karake aitihasik shodhagranth ke roop men prastut kiya hai. is prastuti men bharatiy svadhinata sangram ke gyat v agyat amar shahidon aur senaniyon ko vistrit rashtriy asmita ke bhavapoorn parivesh men ankit karane ka sarthak prayas kiya gaya hai, jo apane rashtriy jivan ke aadarshamay sandeshon se paripoorn hai. apani sampadakeey men krishn kumar yadav ne svayan kaha hai ki- ''bharat ka svadhinata sangram ek aisa aandolan tha jo apane aap men ek mahakavy hai. lagabhag ek shatabdi tak chale is aandolan ne bharatiy rashtriyata kee avadharana se sangathit hue logon ko ekajut kiya. yah aandolan kisi ek dhara ka paryay nahin tha balki isamen samajik- dharmik-sudharak, rashtravadi sahityakar, patrakar, krantikari, kangresi, gandhivadi ityadi sabhi kisi n kisi roop men sakriy the.'' inhi vicharon ko pramanikata pradan karate hue is shodh sahity men un sabhi vicharakon, chintakon itihasakaron aur amar balidani krantikari shahidon se jude evan unakee lekhani se nikale aitihasik dastavejon ka sankalan kiya gaya hai.

''kranti yagy h 1857-1947 kee gatha''' men jin lekhon ko sankalit kiya gaya hai, unhen do bhagon men banta ja sakata hai. pratham bhag 1857 ke svatantry sangram kee prishthabhoomi, kranti kee tivrata aur kranti ke nayakon par kendrit hai, to doosare bhag men 1857 kee kranti ke paravarti aandolanon aur nayakon ka chitran hai. pratham svadhinata sangram par svayan sampadak krishn kumar yadav ka likha huaa lekh '1857 kee kranti h prishthabhoomi aur vistara' sarvadhik ullekhaniy hai. is aalekh men tatkalin eest indiya kampani kee shoshan niti aur bharatiyon ke prati unakee kroorata ko 1857 kee kranti ka pramukh karan mana gaya hai. isake alava bharatiy paramparaon aur dharmik manyataon ko kuchal kar eesaee dharm ke vistar kee niti ko bhi kranti upajane ka karan mana gaya hai. ghatanaon ka tarkasangat vishleshan karate hue vidvan lekhak ne us kranti ko matr 'sipahiyon ka vidroha' athava 'samanti virodha' ke angrej itihasakaron ke jhoothe prachar ka khandan bhi kiya hai. krishn kumar ne bade nayab tarike se ankit kiya hai ki 1857 kee kranti ko kuchh itihasakaron ne mahasvapn kee shokantika bhale hi kaha ho, par is garvile upakram ke falasvaroop hi bharat ka nayab moti eest indiya kampani ke hathon se nikal gaya aur jald hi kampani bhang ho gaee.

pan0 javahar lal neharoo kee pustak 'bharat kee khoja' se uddhrit aitihasik aalekh '1857h aajadi kee pahali angadaee' is sangrah ka mahatvapoorn aalekh hai, jisamen vishv itihas kee jhalak ke sath tatkalin rashtriy vicharadharaon v unake prabhavon ka sanskritik aur samajik paksh ujagar huaa hai. isamen bharat ke pratham pradhanamantree ne un sabhi pakshon ka varnnan kiya hai, jo janamanas men british shasan ke virooddh upaje aakrosh ka karan the. sangrah men ek aur mahatvapoorn aalekh daae0 ramavilas sharma ka '1857 kee rajy krantihitihasakaron ka drishtikonna' hai. 1857 kee kranti ka adhyayan karane ke lie shree sharma ne itihasakar shree majoomadar, shree sen aur shree joshi ke lekhon ka vishleshan kiya hai. makrsavadi drishtikon aur paddhati ko svikar karane vale itihasakaron ne british satta ka paksh liya hai. daae0 sharma ne aise tathyon ka tarkasangat khandan kiya hai.

'striyon kee duniyan ghar ke bhitar hai, shasan-sootr ka sahaj svami to puroosh hi hai' athava 'shasan v samar se striyon ka sarokar nahin' jaisi tamam purooshavadi sthapanaon ko dhvast karata aakanksha yadav ka lekh 'viranganaon ne bhi jagaee svadhinata kee alakha' svatantry samar men mahilaon kee prabhavi bhoomika ko karine se prastut karata hai. inamen se kaee viranganaon ka jikr to itihas ke pannon men milata hai, par kaee viranganaon kee mahima atit ke pannon men hi dabakar rah gayi. isi kram men aasharani vhora dvara prastut 'pratham krantikari shahid kishorihpritilata vadedara' evan svatantrata senani yuvatiyon men sarvadhik lambi jel saja bhugatane vali nagalaind kee rani gidaloo ke sambandh men lekh bhi mahatvapoorn hain. aajad hind fauj men leftinent rahin manavati aayrya ka manana hai ki bharat apani sajjanata ke vyavahar ke karan samrajyavadi angrejon kee kootanitik chalon v hinsavadi gatividhiyon ka shikar bana tha. apane lekh ''bharatiy svatantrata kee do sashastr krantiyan'' men ve 1857 kee kranti v aajad hind fauj kee ladaee ko bharat kee aajadi ke pramukh aadhar stambh ke roop men chinhit karati hain.

1857 kee kranti ka itihas mangal pande, bahadur shah jafar, tatya tope, nana sahab, ajimulla khan, maulavi ahamadulla shah, kunvar sinh, rani lakshmibaee jaise krantidharmiyon ke bina adhoora hai. vidvan lekhak shree ram shiv moorti yadav ne 1857 kee kranti ka pratham shahid mangal pande ko manate hue jo tathy prastut kiye hain vah angrejon kee barbarata-tanashahi aur nirankushata ka pardafash karane vale-pramanik-kanooni-pahaloo ko ujagar karate hain. jabalapur ke sena aayudh kor ke sangrahalay men rakhe mangal pande ke fansinama ka hindi anuvad is lekh kee vishishtata hai. vijay narayan tivari dvara atit ke pannon se uddhrit ''bahadurashah jafar ka aitihasik ghoshana patra'' sanskritik aur samajik samarasata ko aadhar deta, sabhi bharatiyon ko sangathit hokar aatatayi ke virooddh aandolit hone ka nimantran patr hai. gurilla yuddh men mahir tatya tope ke sambandh men dinesh bihari trivedi ka lekh kaee pahaluon kee padatal karata hai. angrejon ne aise krantidharmi ke lie galat nahin likha tha ki- ''yadi us samay bharat men aadha darjan bhi tatya tope sarikhe senapati hote to british senaon kee har tay thi.'' ek hath men kalam, dooje men talavar lekar avadh kshetr men kranti kee alakh jagane vale vilakshan vairagi maulavi ahamadulla shah ne kranti ka anootha adhyay racha. kumar narendr sinh dvara un par prastut aalekh vartaman parivesh men har ghatana ko sampradayik najar se dekhane valon ke lie ek sabak hai.

1857 kee kranti ka vishleshan sanchar-tantr kee bhoomika ke bina nahin kiya ja sakata. 1857 men harakaron ne krantikariyon ko jabaki tar ne angrejon ko jo madad di, usane mote taur par pratham svatantrata sangram kee jay-parajay ka lekha-jokha likh diya. aravind sinh ne ''1857 aur sanchar tantra'' men in bhavanaon ko bakhoobi vyakt kiya hai. jaise-jaise logon men svadhinata kee akulahat badhati gayi, vaise-vaise angrejon ne svadhinata kee aakanksha ka daman karane ke lie tamam raste akhtiyar kiye, jinamen sabase bhayanak kalapani kee saja thi. krishn kumar yadav ka lekh ''krantikariyon ke balidan kee saksheeh selyular jela'' manavata ke virooddh angrejon ke kukrityon ka amanaviy paksh spasht karata hai. isamen kalapani kee saja ka aatankit karane vala saty aur usase sangharsh karate krantikariyon kee virata-dhirata aur rashtrahit ke lie svatantrata kee balibedi par kurban ho jane kee adamy lalasa ka aatmotsargaparak varnnan prerak shabdavali men vyakt kiya gaya hai. vir savarakar kee aatmakatha se uddhrit kalapani kee yatana ka varnnan to rongate khada kar deta hai.

1857 kee kranti ke jay-parajay kee apani manyatayen hain. par isamen koee shak nahin ki 1947 kee aajadi kee prishthabhoomi 1857 men hi taiyar ho gaee thi. yahan tak kee fransisi pres ne bhi 1857 ko gambhirata se liya tha. svatantrata kisi ek vyakti, jati, dharm ya prant kee mohataj nahin hai balki yah sabake sammilit prayason se hi prapt huee. ''kranti yagya'' pustak men da0 esa0ela0 nagauri ne svatantrata men jainon ke yogadan, da0 ema0 sheshan ne tamilanadu ke yogadan, ke0 nath ne daliton-pichhadon ke yogadan ko chinhit kiya hai. kahate hai ki itihas unhin ka hota hai, jo satta men hote hain par sattasin log yah bhool jate hain ki itihas apani gatha khud kahata hai. yah sirf pannon par hi nahin balki lokamanas ke kanth men, giton aur kinvadantiyon ityadi ke madhyam se pidhi-dar-pidhi pravahit hota rahata hai. aitihasik ghatanaon ke sarthak vishleshan hetu loketihas ko bhi sametana jaroori hai. da0 suman raje ne apane lekh ''loketihas aur 1857 kee jan-kranti'' men ise darshane ka gambhir prayas kiya hai. bharatiy svadhinata ka sangram sirf vyaktiyon dvara nahin lada gaya balki kaviyon aur lok gayakon ne bhi logon ko prerit karane men pramukh bhoomika nibhayi. isi kadi men yuva lekhika aakanksha yadav ke lekh ''lok kavy men svadhinata'' men 1857-1947 kee svatantry gatha ka anahad nad sunaee padata hai.

sahity ka uddeshy hai samajik roopantaran. yah anayas hi nahin hai ki tamam krantikari v netritvakarta achchhe sahityakar v patrakar bhi rahe hai. vastutah kranti men koodane vale yuvak bhavavesh matr se sanchalit nahin the, balki sushikshit v vichar sampann the. vichar-sahity-kranti ka yah bejod santulan ramaprasad bismil, roshan sinh, ashafakaulla khan, shachindr nath sanyal, bhagat sinh, bal gangadhar tilak ityadi jaise tamam krantikariyon men mahasoos kiya ja sakata hai. da0 soory prasad dikshit ne ''krantikari aandolan aur sahity rachana'' men kranti kee mashal ko jalaye rakhane men lekhani ke yogadan par khoobasoorat roop men prakash dala hai. kanapur se ganesh shankar vidyarthi dvara prakashit ''pratapa'' akhabar kee bhoomika svatantrata ke aandolan ko gati dene men rahi hai. is rashtriy asmita ke sanrakshak patr ko tatha usake yashasvi deshabhakt sanpadak ko mahatv dekar samman pradan karana apani sahityik virasat ko samman dena hai. da0 ramesh varma dvara prastut lekh 'svadhinata aandolan ke itihas men pratap kee bhoomika' ko bhi isi pariprekshy men dekha ja sakata hai. yah sahityik kranti ka hi kamal tha ki angrejon ne anek pustakon aur giton ko pratibandhit kar diya tha. madanalal varma 'kanta' ne in durlabh sahityik rachanaon ko anek vismrit aakhyanon aur pannon se dhanoodh nikala hai aur ''pratibandhit krantikari sahitya'' men british sarakar dvara jabt kee gayi pustakon evan patra-patrikaon par soochanatmak dhang men mahatvapoorn lekh likha hai.

1857 kee kranti ke 150 varsh poore hone ke sath-sath 2007 ka mahatv isalie bhi aur badh jata hai ki yah saradar bhagat sinh, sukhadev aur durga devi vohara ka janm shatabdi varsh hai. yogy sampadak dvay krishn kumar aur aakanksha yadav kee yah khoobi hi kahi jayegi ki is tathy ko vismrit karane kee bajay unake yogadan ko bhi kranti yagy men unhonne rekhankit kiya. bhagat sinh par unake krantikari sathi shiv varma dvara likha sansmaranatmak aalekh is pustak ko mahatvapoorn banati hai to 'pahala giramitiya' se charchit giriraj kishor ne ''jab bhagat sinh ne hindi ka nara buland kiya'' men ek naye sandarbh men bhagat sinh ko prastut kiya hai. koee bhi desh apani bhasha aur sahity ke bina apani pahachan nahin bana sakata aur bharatiy sandarbh men hindi ko pratishthit karane kee bhagat sinh kee svarnim kalpana vartaman pariprekshy men punah prasangik hai. bhagat sinh bhavavesh hone kee bajay tarkik dhang se apani bat kahana pasand karate the. yatindr nath das kee shahadat ke bad 'madarn rivyoo' ke sampadak dvara 'inkalab jindabada' nare kee sampadakeey aalochana ke pratyuttar men bhagat sinh v batukeshvar datt dvara likha gaya aitihasik patr ''kranti yagya'' pustak men samahit hai. is patr men kranti shabd ka arth 'pragati ke lie parirvatan kee bhavana evan aakanksha' vyakt kiya gaya tha. krantikari sukhadev par satyakam pahariya ka lekh aur durga devi vohara par aakanksha yadav ka lekh unake vistrit jivan par prakash dalate hain. aakanksha yadav ne is tathy ko bhi udadhrit kiya hai ki ek hi varsh kee vibhinn tithiyon men janmatithi padane ke bavajood bhagatasinh apana janmadin durga devi ke janmadin par unhin ke sath manate the aur unake pati bhagavaticharan vohara sahit tamam krantikari is avasar par apani upasthiti darj karate the.

''shahidon kee chitaon par lagenge har baras mele, vatan par marane valon ka yahi bakee nishan hoga'' kee bhavana ko aatmasat karate hue amit kumar yadav ne 'svatantrata sangharsh aur krantikari aandolana' ke madhyam se krantikari gatividhiyon ko bakhoobi sanjoya hai to satyakam pahariya ne svadhinata men yogadan dene vale tamam manishiyon v krantikariyon kee bhoomikaon ko saheja hai. krantikari manmathanath gupt kee kalam se angreji hukoomat kee choolen hila deni vale 'kakori kand ka sacha' yuva pidhi ka dhyan aakrisht karata hai. chandrashekhar aajad krantikari aandolan men pramukh stambh the. krantikari ramakrishn khatree ka un par likha sansmaranatmak aalekh kaee chhuye-anachhuye pahaluon kee padatal karata hai. aajad ke maujar pistaul kee rochak dastan bhi 'kranti-yagya' men shamil hai. ram prasad bismil kee 110vin jayanti par sankalit lekh 'kalam aur rivalvar par bismil kee saman jadoogari' preranaspad hai. svadhinata aandolan men svarajy, svadeshi v vahishkar kee bhoomika par alagoo ray shastree ka lekh us samay kee bhavanaon ko khoobasoorati se abhivyakt karata hai to da0 badrinarayan tivari ka chetavani bhara aalekh svadhinata sangram kee balidani bhavana ko sahejane aur use banaye rakhane ka sandesh deta hai.

svatantrata sangram ka itihas mahatma gandhi ke bina adhoora hai. sanyukt rashtr sangh varsh 2007 se 'gandhi jayanti' ko 'vishv ahinsa divasa' ke roop men manaye jane kee ghoshana karake shanti v ahinsa ke pujari mahatma gandhi ke vicharon kee prasangikata ko ek bar punah siddh kar diya hai. aise men krishn kumar yadav ka lekh 'samagr vishvadhara men vyapt hain mahatma gandhi' vartaman pariprekshy men kafi prasangik hai. kanapur 1857 kee kranti aur usake pashchat bhi gatividhiyon ka pramukh kendr raha hai. nana sahab, tatya tope v ajimulla khan ne yahin se sare desh men kranti kee alakh jagaee to kalantar men bhagat sinh v 'aajada' jaise tamam krantikariyon hetu yah dharati prerana-bindu bani. aise men 'jang-e-aajadi kanapura' lekh kaee mahatvapoorn ghatanaon ko samane lata hai. ganesh shankar vidyarthi kee supautree daae0 madhulekha vidyarthi ne bhi svadhinata sangram men kanapur kee bhoomika par vistrit prakash dala hai.

''kranti-yagya'' ke visheshata sirf yah nahin hai ki isamen svadhinata sangram se jude har pahaloo ko chhoone kee koshish kee gayi hai balki isamen ajimulla khan dvara rachit '1857 ka mahaprayan gita', rashtragit 'vandemataram', parshad ji dvara rachit 'jhanda gita', krantikariyon kee gitah1857-d var aaf indipendens evan bharat-bhraman par nikali 'aajadi eksapresa' jaisi rochak baton ko shamil kar ise jivant v samasamayik banaya gaya hai. aavaran prishth par mashal, top v dhal ke sath aajadi kee ladaee ko dhar dene vale mahapurooshon ke chitron ka ankan is pustak ko aur bhi khoobasoorat banata hai.

vishv sahity men rashtriy bhavana ka mahatvapoorn sthan raha hai. rashtriy aur krantikari sahity ne bharatavarsh kee jivan gati ko bhi krantidarshi bhoomika pradan karane men yogadan diya hai. hamen apane rashtrabhakt krantikariyon ke prati kritagy hona hi chahie. krishn kumar aur aakanksha yadav ne apane anek sahityik aalekhon men samajik shuchita ke jivant bimb prastut kiye hain. unhonne sahityik sandarbhon men samajik pragati ke anek nootan aayam sthapit karane vale aalekh likhe hain to aur balaman ke nikat aadarsh prastut karane vale prerak srijan ko bhi apani sahityik pratibha se abhivyakti pradan karane men safalata paee hai. isi gati ko aage badhate hue unaka prastut sankalan 'kranti yagya' apani asmita ka aadarsh sanrakshak bana hai. nihsandeh yah sankalan lekhakeey kartavy ka hi pratipalan hai. isase atit aur vartaman kee jo bhooli-bisari virasat thi vah samaj ke samane aitihasik, sanskritik, sahityik aur rashtriy star par aadarshonmukh hokar prastut ho sakee hai. hamari vartaman pidhi aur aane vale samay aur samaj ke lie yah pustak svabhiman ka, manaviy gunon ka aur rashtraprem ka anupam path prashast karane vali, sandarshika banegi tatha isake sandarbhon se shodh aur chintanaparak sahity ko utkrisht sandarbh prapt ho sakenge. ''kranti yagya'' pustak vastutah apani rashtriy asmita ka hi darshan hai.