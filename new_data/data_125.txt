source: http://desitoons.blogspot.in/2008/03/posts-of-blog-rachanakar_25.html

'' vyangy lekhan ek bahut kathin karm hai jisamen apane ko chhipane ki chaturai nahin chalati hai . vyangy lekhan aur aatmakatha lekhan men chaturai nahin chalati hai . aap vyangy ke madhyam se aisi mar karate hain jo mar ho aur lage bhi nahin . prem janamejay apane lekhan ke dvara aisa hi kathin karm kar rahe hain .' ye udgar prasiddh aalochika nirmala jain ne prem janamejay ke, 'aksharam' dvara hindi bhavan dilli men aayojit, 'granth akadami' dvara sadyaH prakashit vyangy sankalan 'kaun kutil khal kami' ka lokarpan karate hue vyakt kie . unhonne sabase pahale lekhak ko badhai di ki vah rachana ke akal se bahar nikal aaya hai . unhonne lekhak ki is bat ki bhi prashansa ki ki usamen imanadari jinda hai aur isi imanadari ke tahat usane bhoomika men apane rachana-akal se sangharsh karane men ravindr kaliya aur gyan chaturvedi ke sahayog ko rekhankit kiya hai . prem janamejay ke vyangy apane prahar men nishthur hain par unamen manaviyata nirantar bani hui hai . nirmala jen ne prem janamejay ke lekhakiy fakkadpan ki prashansa bhi ki .

mukhy atithi do. kanhaiyalal nandan ne kaha ki prem janamejay jaise 'khataranak' rachanakaron se savadhan rahana chahie kyonki inaki drishti bahut paini hai . inaki kalam imanadar kalam hai jo apani visangatiyon par bhi behichak prahar karati hai . ve dishayukt prahar karate hain aur nirarthak bahakate nahin hain . unhonne kaha ki kutil khal kami ke garmagarm bajar men kaun nangai kar raha hai aur kaun is sabamen ujala dikh raha hai isaka gyan yah sankalan deta hai . gyan chatuverdi ne kaha ki main is sankalan ko ek upanyas ki tarah, bahut sare kam chhodkar, ek hi siting men padh gaya, yah kitab ki takat ko batata hai . prem janamejay ne is kitab ke dvara nai jamin todi hai aur sahi jagah todi hai . prem ne ret men bij dalane ka kam kiya hai . unhonne apani soch ko todkar bahar aane ka prayas kiya hai . pradip pant ne prem janamejay ki muhavaredar bhasha aur vishay vaividhy ki prashansa ki . unhonne kaha ki prem janamejay un gine chune vyangy lekhakon men hain jo tatkalik ghatanaon par matr vyangyatmak tippaniyan nahin karate hain apitu door tak mar karane vali rachana ka srijan karate hain . aur yahi karan hai unaki rachanaon men netaon par vyangy kam hain . harish naval ne kaha ki prem ka vyangy prayojaniy vyangy hai . prem ne bhoomika men apane jis akal ki charcha ki hai, vo akal nahin hai bahut dinon se jis jamin par koi fasal nahin us jamin ke adhik urvar hone ki prakriya hai . ye parati ke bad ki parati-katha hai . prem janamejay jaisa bhashik prayog hamare samay ke vyangyakaron men bahut kam hai . divik ramesh ne kaha ki prem janamejay un gine chune vyangyakaron men se hain jinhonne vyangy ko foohad hone se bachaya hai . bhasha par inaki pakad bahut gahari hai . prem janamejay ki rachanaon men ek tarah ki mahakavyatmakata hai . ye khatara mol lete hue vyangy karate hain aur svayan ko bhi kataghare men rakhate hain . prem ki rachanaon men hasy ki kami hai aur ye vyangy ke sath hasy ka ghalamel kam hi pasand karate hain aur yahi karan hai inaka hasy bhi chutila hota hai .

