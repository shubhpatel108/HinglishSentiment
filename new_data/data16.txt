source: https://gfmaza.wordpress.com/2011/12/01/film-bodyguard-ki-kahani-guru-g-ki-zubani/

Hamare priya bhakt Salman ki aur ek film aayi hai naam hai Angrakshak arthaat Bodyguard. Ab jab naam hi itna achha hai to film bhi achhi hi honi thee. Hamare chelon ko to kai ghanton tak line mein khade rehne ke baad film ka ticket mil paaya. Aur aakhirkaar jab humne film ka ticket paaya to hame zara sukun mila. Aaahaa haaaa…kya film hai bodyguard, Dhishum Dhishum se lekar hasi ke samandar tak, sab kuch hai ismein. Aur phir ek sabse alag tarah ki prem kahani, jise dekhkar koi bhi pathhar dil pighal jaaye. Salmaan bete aur kareena ne jo abhinay dikhaya hai use dekhkar to hamara man bhi aajkal yahi gunguna raha hai ki “Aao ji vao ji Dil se dil milao ji Aa gaya hai dekho Bodygaurd”…

Film ki shuruaat mein Salman bete ne jis andaaz mein chalti hui train mein gote lagaye hain, hamara to man prasann ho gaya. Aisa lag raha tha maano ki hum koi sapna dekh rahe hain. Aur jis anzaaz mein Salman bete ne apne shatruon ka naash kiya hai use dekhkar to hum bhi soch rahe hain ki ab hum bhi kisi ke Angrakshak arthaat Bodyguard ban jaayein.

Humne to cinema haal ke andar hi Salman bete ko aashirwad de diya, aur uska parinaam dekhiye ki Angrakshak arthaat Bodyguard ne videshon mein kaamyabi ke saare record tod daale hain. Hum to apne bhakton se yahi kahenge ki ab zyaada samay na gavayein aur jaise hi fursat mile to Angrakchak arthaat Bodyguard dekhkar aayein aur sada gungunayein Dhongi baba namo namah.