source: http://desitoons.blogspot.in/2008/06/posts-of-blog-rachanakar_27.html

duniya bhar kee damanakari, alokatantrik aur tanashahi sarakaron tatha sansthanon ke viruddh sangharsh karate logon ko intaranet ke jarie ek naya hathiyar mil gaya hai. in sarakaron ne jin gopaniy soochanaon aur rahasyon ko bade jatan se chhipakar rakha tha unhen kuchh vebasaiton ke jarie lik kiya ja raha hai. yani karib-karib vahi kam jo khoji patrakar karate rahe hain. lekin khoji patrakaron aur unake sansthanon ka daman apekshakrit aasan hai, soochanaon kee aajadi aur paradarshita men yakeen rakhane vale intaranet yoddhaon ka munh band karana utana saral nahin. aam aadami ke paksh men soochana-yuddh ladti in vebasaiton ko kaun, kahan se sanchalit kar raha hai, unamen gopaniy aankade prakashit karane vale log kaun hain, yah svayan unake alava koee nahin janata. aise men koee trast sarakar unake viruddh koee karravaee kare to kaise?

san 2006 men lanch huee vikeeliks.aorga aisi vebasaiton men agrani hai jisane thaeelaind aur chin hi nahin, amerika tak kee sarakar kee nind haram kar di hai. aur sarakaron hi kyon, anek dharmik sangathanon, naukarashahon aur sansthanon ko samajh nahin aa raha ki lohe ke sandookon men barason se dabe unake raj intaranet par kisane fas kar die aur ab ve karen to kya? vikeeliks kee sthapana karane vale ve log hain jo khud sarakari damanachakr aur yatanaon ke shikar ho chuke hain, ya fir is kism ke daman ke dhur-virodhi hain. isilie vishv men kahin bhi hone vali alokatantrik aur manavadhikar-virodhi karravaiyon ke viruddh unake man men gahara aakrosh hai, unase pidit hue logon ke prati sahanubhooti aur judav hai. unaka sidha sa lakshy hai- vishv ko shantipoorn tatha anyay-mukt banane ke lie soochanaon ke hathiyar ka sahasik aur kuchh had tak chalakee bhara istemal.

vikeeliks kee sthapana karane vale kuchh tibbati sharanarthiyon, chini asantushton aur thaee rajanaitik karyakartaon ne shayad hi kalpana kee ho ki do sal ke bhitar unake pas duniya bhar se aae karib 12 lakh sarakari-gairasarakari gopaniy dastavejon ka bhandar hoga. han, unhen is kam men nihit jokhimon ka andaja jaroor tha aur ve yah bhi janate the ki agar unakee vebasait chal nikali to vah sansadon aur adalaton kee bahason ka kendr ban jaegi, vishv kee badi se badi takat bhi gopaniy soochanaon ke mukt prakashan ko bardasht nahin kar sakati. jaldi hi vikeeliks ke khilaf mukadamon kee jhadi lag gaee aur ekadh bar to use intaranet se mita hi diya gaya. lekin doosaron ke sangharshon ko takat deti yah vebasait ab tak hari nahin hai. vah aaghat sahati hai aur fir khadi ho jati hai. vah khud bhi ek jivant vidroh kee misal ban rahi hai.

pichhale sal navanbar men vikeeliks par amerika kee kukhyat guaantanamo jel ke amanaviy halat ke bare men ek aadhikarik riport lik kee gaee thi. isane amerikee prashasan aur sainik tantr ko hila diya jinhonne bad men khisiyane andaj men svikar kiya ki 238 pejon kee yah riport (jel mainual) asali hai. isamen guaantanamo jel men kaidiyon ko lane aur rakhane sanbandhi khedajanak paristhitiyon se lekar vahan ho rahe jineva samajhaute ke khule ullanghan tak ka byaura tha. agast 2008 men isi vebasait ne kenya ke poorv shasak deniyal alap moee ke parivar valon dvara kie gae ek arab yooro se adhik ke gaban sanbandhi 110 pej kee ek gopaniy janch riport bhi ujagar kar di thi jisase kenya kee rajaniti men bhari uthal-puthal machi. briten men nardarn rok namak vittiy sansthan ke patan ke bad vahan kee adalat ne akhabaron men usake lik hue sels prospektas ke prakashan par rok laga di thi. lekin vikeeliks ne yah prospektas prakashit kar diya aur sath hi sath usake prakashan par lagi rok sanbandhi aadesh bhi.

apane grahakon sanbandhi soochanaon ko gopaniy rakhane vale joorikh ke jooliyas bayar baink ko bhi vikeeliks ne jabaradast jhataka diya jab usane vahan benami khate rakhane vale anek logon ka byaura prakashit kar diya. usane bataya ki kis tarah svis bainkon men kala dhan rakhane vale log videshi nyason men apana dhan chhipakar rakhate hain. in logon men poorv british pradhanamantree margaret thaichar se sanbandh rakhane vala ek vyakti bhi tha jisane ek gopaniy nyas men karib das karod dalar kee rakam chhipaee huee thi. vikeeliks se ujagar huee soochanaon ke aadhar par jarmani men kaee kar-apavanchakon ke yahan chhape mare gae aur svis baink vikeeliks ko host karane vali kanpani ke khilaf adalat men chali gaee. amerikee nyayadhish jaifri vhait ne vebasait par pabandi laga di aur vah band ho gaee. alabatta, nagarik adhikar guton kee taraf se machae gae ho-halle ke bad nyayadhish ko apani galati ka ahasas huaa aur unhonne pratibandh ke do saptah bad hi ise fir shuroo kie jane kee anumati de di.

amerikee adalat kee is karravaee ke alava bhi is vebasait ko kaee sarakaron ke pratibandhon ka samana karana pada hai. chin men to kathor sarakari niyantranon ke karan vikeeliks ya usase judi kisi bhi any vebasait ko dekhana lagabhag asanbhav hai aur karib-karib yahi sthiti thaeelaind kee hai jahan ke vipakshee karyakartaon ne badi sankhya men is vebasait par sarakari dhatakaramon kee pol kholi hai.

vikeeliks se pahale bhi intaranet par gopaniy soochanaen ujagar karane ke prayas ho chuke hain. nyooyork ka ek vastukar jon yang pichhale kuchh sal se apani vebasait kriptom.aorg par isi tarah ke top sikret dastavej upalabdh karata raha hai. laivalik.kom namak ek any vebasait ne bhi kuchh damadar rahasyoddhatan kie hain. lekin vikeeliks ne bahut jaldi sabako pichhe chhod diya aur ab vah duniya men apani shreni kee sabase badi, sabase safal aur sabase karagar vebasait hai. isake nam se yah bhram ho sakata hai ki vikeeliks ka intaranet aadharit vishvakosh vikeepidiya se koee sanbandh hoga, lekin aisa nahin hai. vikeepidiya aur is vebasait men nam ke alava sirf ek hi samanata hai ki donon buniyadi roop se ek hi teknoloji (vikee) ka istemal karati hain. aisi teknoloji ka, jo vishv ke kisi bhi vyakti ko in vebasaiton par soochanaen darj karane ka adhikar deti hain. lekin vikeepidiya par maujood soochanaon ko jahan koee bhi vyakti sanpadit kar sakata hai, vahin vikeeliks ke mamale men aisa nahin hai. is par rakhi samagri poori tarah enakripted (koot sanketon men parivartit kar rakhi gaee) hai jise sanpadit karana to door, haik karana bhi lagabhag asanbhav hai.

vikeeliks kee lokatantrik prakriti ke karan vahan koee bhi vyakti kisi bhi kism ka gopaniy dastavej bhejane ke lie svatantr hai. aise logon kee pahachan poori tarah gopaniy rakhi jati hai aur sanbhavat: yah usakee safalata ka bada karan hai. isake sansthapak yah bhi manate hain unake yahan upalabdh sau fisadi dastavej pramanik hi hon, yah jaroori nahin hai. is sandarbh men ve vyaktigat vivek ka havala dete hue kahate hain ki jo dastavej pramanik nahin honge, ve svayan hi pathakon dvara upekshit kar die jaenge.

kya gopaniy soochanaon ko lik karana ya ujagar karana naitik roop se uchit hai? is saval par vikeeliks se jude logon ka kahana hai ki han, nirankush sarakaron, damanakari sansthanon aur bhrasht kanpaniyon par is kism ka dabav dalana jaroori hai. jahan anyay aur paradhinata ko kanooni roop de diya gaya ho vahan is tarah kee 'nagarik avagya' vali karravaee kee jaroorat hai. kuchh-kuchh gandhiji vali bhavana lagati hai!