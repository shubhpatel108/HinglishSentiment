source: http://desitoons.blogspot.in/2008/10/posts-of-blog-rachanakar_13.html

bhains bahut gusse men hai. usaka gussa apani jagah thik bhi hai. usakee narajagi gay ko mon ka darja pradan kie jane ke karan hai. gay ko ham mata ke saman manate hain yahi bat pratyek man apane bachchon ko bhi batalati hai . isake pichhe sanbhavatah yahi tark hai ki jis prakar apani man ke doodh ko pikar har bachcha hsht pusht tatha bada hota hai gay ka doodh bhi yahi kary karata hai. doodh ka rang safed hota hai tatha usakee yah visheshata hoti hai ki yadi usamen pani mila diya jae to vah bhi doodh ban jata hai. kuchh film vale bhi apane giton men doodh vitarakon ko pani ke rang ke bare men bhi yahi salah dete rahate hain ki use jis men mila do lage us jaisa.

gay ke doodh kee visheshata yah bhi hai ki usase dahi, panir, ghee, chhachh, rabadi ityadi anek chijon ka nirman hota hai sath hi gaumootr ko bhi anek rogon kee chikitsa men labhakari bataya gaya hai jisake upayog kee salah sab doosaron ko to dete rahate hai par svayan upayog nahin karate hai par bhains naraz hai usaka kahana hai ki usake doodh se bhi vahi sab banata hai jo gay ke doodh se banata hai fir kya bat hai ki gay ko to man ka samman prapt hai aur use kuchh bhi nahin .

bhains ka kahana hai ki anek gharon men aaj bhi khana banate samay sabase pahale sirf gay ke lie hi ek roti banane kee paranpara hai jise ve log apane ghar men bachi khuchi joothan tatha falon aur sabjiyon ke chhilakon ke sath use paros dete hai par bhains ke lie koee kuchh nahin banata. isi prakar dharmik karyon men bhi sabase pahale gaoo gras ko hi mahatv diya jata hain bhains gras nam kee koee bhi chiz nahin banaee hai. kuchh log gay ko ek do roopayon ka chara dal kar apana paralok sudharane men bhi lage rahate hain isalie unako puny ka bhagidar banane ke lie bahut si chare valiyan sadk ke kinare dera jamae rahatin hain yah bat aur hai ki yadi koee gay mata unake chare ke dher men galati se munh mar kar chare valiyon ko bhi puny kamane ka avasar pradan karana chahe to use svayan pap ka bhagidar banana padta hai jisakee pariniti do char dande khane ke bad hi hoti hai par bhains ko koee chara nahin dalata isalie usake pas gussa karane ke alava aur koee chara bhi nahin hai .

shastron ke anusar gay kee poonchh pakad kar hi vaitarani par kee jati hai tatha baikunth prapt hota hai kintu sadkon ke kinare puny kamane kee dukanon ke karan anek log bhi sadk par hi sashtang pranam karate hue baikunth pahunch jate hai . sanbhavatah gay ko isilie man ka darja diya gaya hai.

bhains is bat par bhi gusse ka izahar karati hai ki usaka upayog hindi kahavaton tatha muhavaron men karake use badanam karane kee sajish rachi gaee hai jaise "bhains ke aage bin bajana' men use aisa mana gaya hai jaise bah bahari ho tatha sangit se nafarat karati ho jabaki yada kada vah bhi apane mukh se anek kathin tane nikalati rahati hai. yadi bin bajani hi ho to sanp ke aage bajao bhains ke aage bajane kee kya aavashyakata hai. "kala akshar bhains barabara' men use anapadh tatha moorkh samajha gaya hai jabaki sabhi granth pustaken samachar patr kale aksharon men hi prakashit hote hai kya ve sabhi usake barabar hain. isi tarah "akl badi ya bhainsa' men akl ko sab usase bada samajhate hai . jara sochie ki akl bhains se badi kaise ho sakati hai . kya akl jo chhote se dimag men rahati hai ke andar bhains sama sakati hai parantu bhains ke andar thodi bahut to akl hoti hi hai . isi tarah "gaee bhains pani men' yadi pani men chali gaee to kya julm ho gaya pani men jakar jab vah bahar aaegi to saf suthari hi to rahegi gandi to nahin. 'jisakee lathi usakee bhainsa' men use takatavar ka pakshadhar tatha ladaee jhagadon kee jad samajha gaya hai aur to aur skoolon men nibandh bhi gay par likhane ke lie die jate hai bhains par koee likhane ke lie nahin kahata.

film nirmataon ne bhi usakee upeksha karane men koee kasar nahin chhodi hai. unhone bhi gay , hathi , kutte , bailon , sher , bandar , aadi janavaron par mahatvapoorn filmen banaeen hain par us par dhyan nahin diya gaya . ek filmi git men ek bat avashy us ke paksh men film ke hiro ne uthaee hai ki usakee bhains ko danda kyoon mara jabaki usaka kusoor sirf itana hi tha ki vah khet men chara char rahi thi kisi ke bap ka kuchh nahin kar rahi thi jabaki bahut se log to poore ka poora khet hi char jate hain . use shikayat hai ki usake prati rangabhed niti apanaee ja rahi hai jo sarasar galat hai . jagah jagah gau raksha samitiyon ka gathan huaa hai tatha samay samay par gau raksha aandolan bhi chalae jate rahe hain parantu bhains raksha samitiyan ya bhains raksha aandolan kahin bhi kisi ne bhi nahin chalaya .

kisi sundar tatha sushil mahila ke lie bhi usakee prashansa karane ke lie bhi usakee tulana gay se hi kee jati hai jaise dyavah to poori gaoo hai' kintu kisi ke durgunon ya apaman karane ke lie bas itana hi kahana kafi hota hai ki "vah to poori bhains hai'.

use is bat par bhi etaraj hai ki devataon ne bhi usake sath pakshapat kiya hai. adhikansh devataon ne doosare janavaron ko apana vahan banaya hai jinamen gay, bail, garood, tatha mor aur yahan tak ki chooha aur ulloo tak shamil hain kintu bhains ke vanshajon ko mrityu ke devata yamaraj ko saunp diya hai.

apani mang ko manavane ke lie vah aaj ke chalan ke anusar apane parivar ke sadasyon ke sath yada kada sadkon ke bich men baithakar tatha chakka jam karane ka hathakanda bhi apanati rahati hai parantu prashasan use vahan se khaded deta hain . usakee mang hai ki yadi use man ke saman n samajha jae to kam se kam yah to kaha jae ki gay hamari mata hai aur bhains hamari mausi hai.