source: http://desitoons.blogspot.in/2008/07/posts-of-blog-rachanakar_20.html

ek vinamr anurodh – samajaseva ke is prakalp ko apane-apane shaharon me shuru karen
Posted: 19 Jul 2008 11:57 PM CDT
 

ujjain men rahane vale shree pidi kulakarni ek nimn-madhyam varg ke naukaripesha vyakti hain. unaka ek bada aopareshan 2005 men sampann huaa. usake bad kisi any svasthy samasya ke karan unhen kafi din bistar par bitane pade aur poora parivar unakee seva men din-rat laga raha. un dinon unhen kaee tarah ke medikal upakaran kharidane pade, jo ki unake kam ke the, jaise vhil cheyar, vokar aur folding letrin sit aadi. bhagavan kee kripa se do varsh ke bhitar hi vah ekadam svasth ho gaye, bima nigam kee kripa se upachar men laga kuchh pratishat paisa bhi vapas mil gaya. lekin kulakarni parivar "post-aoparetiv keyara" par jitana kharch kar chuka tha, usakee aarthik bharapaee bhi sambhav nahin thi, n hi is sambandh men koee sarakari niyam hain.

bharat men niji svasthy sevaon ka vistar teji se jari hai, kyonki sarakari svasthy sevayen bhrashtachar, lalafitashahi aur rajaniti ke chalate lagabhag nishpran avastha men pahunch chukee hain. in niji svasthy sevaon ke sath-sath inase jude do udyog bhi teji se panape hain ve hain dava udyog tatha medikal upakaran udyog. jaisa ki sabhi janate hain ki mahangaee ke karan dhire-dhire svasthy sevayen bhi aam aadami kee pahunch se door hoti ja rahi hain aur kisi vishesh paristhiti men aopareshan ke bad "post-aopareshan keyara" bhi kafi mahanga hai.

is sthiti se nipatane aur aam vyakti ko in kharchon se bachane, tatha rashtriy-bahurashtriy kampaniyon ke anap-shanap munafe ko niyantrit karane kee ek koshish ke roop men ujjain maharashtr samaj kee ek shakha "marathi vyavasayik mandala" (jo kuchh vyavasayiyon aur gair-sarakari karmachariyon ka ek samooh hai) ne ek vishesh samajaseva ka prakalp hath men liya hai. is prakalp ka nam hai "do sv vidi mungi seva prakalpa". ham sabhi ko yah maloom hai ki kisi vyakti ke aapat aopareshan ya any bimari ke bad ghar par usakee dekhabhal ke liye bhi kaee bar kaee tarah ke upakaran lagate hain, jaise ki aoksijan silendar, jalane ke marijon ke liye vishesh bistar "vatar beda", salain staind, stool pot, yoorin pot, chalane-firane ke liye vokar, chhadi, kamar dard ke marijon ke liye letrin sit, vhil cheyar, strechar aadi kee aavashyakata hoti hai, aur yah sabhi aaeetam behad mahange hote hain. ho sakata hai ki kaee log aasani se inakee keemat chukane kee sthiti men hon, lekin asal men in vastuon ka upayog ek simit samay tak ke liye hi ho pata hai. marij ke thik ho jane kee sthiti men yah chijen un gharon men bekar padi rahati hain aur antatah kharab hokar kabad men jati hain.

is samajaseva prakalp ke anusar marathi vyavasayik mandal ke karyakartaon ne is prakar kee kafi sari vastuen ekatrit kee hain, kuchh kharid kar aur kuchh parichiton, mitron se dan lekar. jab kabhi kisi vyakti ko is prakar kee kisi vastu kee aavashyakata hoti hai to mandal ke sadasy use vah vastu pradan karate hain. us vastu kee mool keemat ko shuru men "jamanata" ke taur par jama karavaya jata hai, yadi vastu 1000 rupaye se kam keemat kee hai to filahal isaka shulk 20/- mahina rakha gaya hai, jabaki yadi vastu mahangi hai (jaise aoksijan silendar aadi) to usaka masik shulk n lete hue 5/- rupaye dainik ke hisab se liya jata hai, taki vyakti aavashyakata samapt hote hi turant vah vastu vapas kar de aur vah kisi aur ke kam aa sake. vastu vapas kar dene par jamanat rashi vapas kar di jati hai (mentenens ya vastu men aaee kisi kharabi ko thik karavane kee jimmedari bhi usi vyakti kee hoti hai), sath hi us vyakti se anurodh kiya jata hai ki is prakar kee koee vastu usake kisi rishtedar ya mitr ke yahan falatoo padi ho to use dan men dene ko protsahit karen. 5/-, 10/-, 20/- kee mamooli rakam se jo bhi rakam ekatrit hoti hai, usase ek aur naee vastu aa jati hai, is prakar vastuen dhire-dhire badh rahi hain, sath hi is seva prakalp ko utsahajanak pratisad mil raha hai. filahal to yah ek chhote star par chal raha hai, lekin jaise-jaise isamen vibhinn vastuen badhengi, jahir hai ki kuchh atirikt jagah, kam se kam ek-do vyakti ka staf, steshanari aadi bhi lagega. dirghakalin yojana hai ki ek embulens aur ek shav vahan kee bhi vyavastha kee jayegi. is prakalp ko "nigetiv blad grup donar asosiyeshana" se bhi joda gaya hai (sabhi janate hain ki nigetiv grup ka khoon badi mushkil se milata hai) aur svayan is samooh ke adhyaksh shree abhay marathe 50 se adhik bar raktadan kar chuke hain.

is yojana men amir-garib athava jati-dharm ka koee bandhan nahin hai, yah ek samajaseva hai aur mamooli shulk bhi isaliye liya ja raha hai taki usase koee any naee vastu li ja sake aur sath hi seva ka upayog karane vala vyakti bhi is seva ko "for granteda" n lekar ganbhirata se le. main sabhi blogaron, net mitron tatha any sabhi se jo yah lekh padhen, yah anurodh karana chahoonga ki ve log bhi apane-apane shaharon men is prakar ke kuchh logon ko ekatrit karake aisa prakalp shuru karen. jo parivar kisi eksident ya aopareshan se gujarata hai, usakee vyatha vahi jan sakata hai, lekin yadi bhari kharchon ke bich is prakar ka koee madad ka hath jab mil jata hai to use kafi rahat milati hai. aasha hai ki yah lekh adhik se adhik logon tak pahunchega aur usase kafi sare log apane shaharon men yah samajaseva shuru karenge. shiksha aur svasthy, donon kshetr aane vale samay men aam aadami ko sabase jyada aarthik takalif denge, usase nipatane ka ek hi tarika hai "aapasi sahakara"… upayog karane ke bad bachi huee davaeeyon ka baink shuru karen, ya purane kampyootaron se kisi gairaj ya anupayogi kamare men garib chhatron ko padhayen, purane kapade bechakar bartan kharidane kee bajay yoon hi kisi jarooratamand ko de den aadi-aadi. "aapasi sahakarita" ek tarika hai, mahangi hoti ja rahi svasthy sevaon aur dava kampaniyon se bachane ka…

not : jo bhi vyakti ujjain ya aasapas nivas karate hain ve yah lekh padhen to kisi vastu ke dana ke liye mere blog athava ee-mel par sampark kar sakate hain…(kisi prakar ka nagad dan nahin liya jata hai). is seva yojana ke bare men vistar se any logon ko bhi soochit karen, taki is prakar ke samooh pratyek shahar, ganv men shuru kiye jayen.