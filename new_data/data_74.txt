source: http://desitoons.blogspot.in/2008/08/posts-of-blog-rachanakar_17.html


san 1995 kee bat hai. kisi patrika men hindi ke vigyan lekhak gunakar mulae ka ek lekh meri nazar se guzara jisamen unhonne kaha tha ki ek lanbe samay se ve apane lekh sidhe kanpyootar par taip karate hain. aur ve chahate the ki hindi ke lekhak bhi kanpyootar mitr ho jaen, nahin to hindi ka bhavishy khatare men pade ya n pade hindi ke lekhakon ka bhavishy zaroor khatare men pad jaega.

yah bat kahin n kahin mere bhitar palati rahi. hamare karyalay men sabhi sarakari karyalayon kee tarah angrezi ka mahaul tha. hindi ke nam par pratiyogitaen, puraskar yojanaen, hindi baithaken bhi chalati rahati thin. inake sath hi andar hi andar hindi men kam kee matra dhire-dhire hi sahi badhati ja rahi thi. isi bich karyalay men kanpyootar ka pravesh huaa. shuroo men yah kafi simit tha. kanpyootar par taip matr karane vale log kisi taik‍nokret ke saman shraddha se dekhe jate the. hindi vibhag ke log to saham kar udhar takate tak n the.

gunakar mulae kee bat hindi adhikari hone ke nate man men kahin kasakati bhi thi. isi kashamakash men din bit rahe the ki hamare mukhyalay ne hindi softaveyar kee sidi bhej di. yah sidi bharat sarakar ke sansthan si-dek ke hindi softaveyar eelapi (epeks laingvez prosesar) kee thi. yah ek dos-aadharit svatantr bahubhashi hindi shabd sansadhak tha. lagabhag utana hi shaktishali aur suvidha sanpann jitana ki us samay vard star namak angrezi softaveyar tha. unake is kadam ne mere jivan kee disha hi badal di. sabase jyada ham hi khile hue the. main soch raha tha ki ab hindi ke vikas aur prasar ko kaun rok sakata hai.

lekin jald hi mujhe pata chal gaya ki kanpani ka kam jin softaveyaron men hota hai, yah unase kafi alag aur kafi simit hai. mere utsah par tusharapat ho gaya. par koee bat nahin. kanpyootar kee pavitra-pavan duniya men hindi ka pravesh to huaa.

lekin thaharie, isake sath ek aur samasya aaee. jo eelapi softaveyar hamen bheja gaya tha usamen keval inskript kunjipatal tha. choonki vah mainual taiparaitar ke kunjipatal se buniyadi roop se bhinn tha isalie hamari taipatist ne us par taip karane se mana kar diya. is chak‍kar se nikalane ke lie hamane socha ki ek kunjipatal kharid lete hain jo remingtan ke hindi kunjipatal jaisa ho. taki hamari taipist ko us par kam karane men kathinaee n ho.

kunjipatal vikreta ne hamara gyan vardhan kiya ki yah mamala kunjipatal ka nahin, softaveyar ka hai, isalie behatar ho ki ham usaka kanpani ka softaveyar kharid len jisamen inskript kunjipatal ke sath-sath remingtan kunjipatal aur egzikyootiv kunjipatal bhi diya gaya hai.

abhi yah chal hi raha tha ki karyalay men vindoz aopareting sistam ne pravesh kiya. jisake sath hi emaes vard, emaes eksel aur emaes pavarapvaint the. angrezi men bani prastutiyon ko dekh kar man salata rahata tha ki yah sab hindi men kab hoga. isase mujhe ahasas ho gaya ki manzil abhi door hai. lekin main yah bhi samajh gaya ki manzil door bhale hi ho, par hasil kee ja sakati hai. lekin kaise? main ek hindi adhikari, bhasha kee barikiyon ko to samajhata tha, sahayogiyon kee angreji manasikata ke danv-pechon se bhi anabhigy nahin tha. parantu kanpyootar kee takanik ka kya karoon? vah kahan se sikhoon?

isi bich prachar samagri ke mudran ke samay pata chala ki ditipi kee duniya men hindi ka pravesh ho chuka hai. aisi hi sthiti men ek din hindi adhikari ko dhoondhate hue ek softaveyar vikreta aae. unaka nam tha shreekant aur ve esaaaraji kanpani se jude the. unhonne mujhe kaha ki agar ham unaka softaveyar kharid len to ve sab kam jo angrezi men hote hain, hindi men bhi ho sakenge.

unakee is bat ne meri barason kee hasarat ko fir jaga diya aur hamane than liya ki ab chahe kuchh ho jae, hindi ko kanpyootar par usaka uchit sthan dilana hi mera makasad hoga.

1996 men maikrosoft ke mukhy karyapalak bil gets bharat aae. tatkalin pradhanamantree shree ech.di. devegauda se mulakat ke samay unhonne vada kiya ki vindoz ke agale sanskaran men ve hindi aur doosari bharatiy bhashaon ko bhi shamil kar lenge.

1996 men hindi divas ke avasar par 14 sitanbar ko tatkalin rakshamantree mulayam sinh yadav ne pisi-dos ke hindi sanskaran ka vimochan kiya. jisamen ek hindi programing bhasha bhi shamil thi. lekin tab tak zamana dos chhodakar vindoz ke vatavaran men pravesh kar chuka tha. isalie is par kisi ka dhyan hi nahin gaya.

vindoz 98 to nahin, par vindoz 2000 aur maikrosoft aofis ke dakshin eshiyaee sanskaran men hindi samarthan pradan kar maikrosoft ne apana vada nibhaya.

tab se hindi kanpyootari lagatar pragati ke path par agrasar hai.

halanki samasyaon ne isaka daman nahin chhoda, kabhi font kee samasya, kabhi kunjipatal kee samasya, kabhi purane aankadakoshon kee samasya, par isane aage badhana bhi nahin chhoda. hindi kanpyootari kee kahani janabhasha hindi aur isake samarthakon ke athak prayason kee kahani hai. yah ek zinda bhasha kee pratikool paristhitiyon men date rahane, unaka mukabala karane aur kabhi har n manane kee kahani bhi hai. isake lie hindi bhashi janata aur un sabhi ko jo is prayason men jute rahe, mera shat-shat pranam.

inhin sangharshon kee gatha is pustak ka vishay hai. yah kahani takanikee hone ke bavajood kafi rochak hai. isamen hindi kanpyootari ke bhavishy ka path bhi chihnit karane ka prayas kiya gaya hai.

lekin meri bat adhoori rah jaegi yadi main un takanikee logon ka zikr n karoon jinhonne har kadam par is vishay ko samajhane men meri sahayata kee thi. mere chhote-chhote prayason ko utsahapoorvak apanaya tha. sabase pahale si-dek, bengaloor ke shree suman sarakar, inhonne har takanikee vishay ko mujhe samajhane ka prayas kiya. takanikee shabdavali ke jal men se sar kaise grahan kiya jata hai, yah sikhaya. kanpyootar kee vyavaharik dik‍katon ke lie mere bengaloor karyalay kee shreemati es.vijayashree ne mujhe kafi sahayog diya. aur dhairyapoorvak mujh sarikhe takanik anabhigy aadami ko takanik ke sath rahana sikhaya.

nagar rajabhasha karyanvayan samiti, bengaloor kee sadasy sachiv shreemati vijaya mallik ne mere kanpyootar sanbandhi lekhon ko chhap kar mera utsah badhaya. mere dhairyavan mitr shree bhoopendr kumar ne mere sath tim bana kar jis tarah hindi kanpyootari ko aage badhaya usase mere vichar moort roop grahan kar sake.

meri kanpani ke sabhi varishth adhikariyon ka mujhe bharapoor samarthan mila, shabdon men unake prati kritagyata gyapit karana kafi kathin kary hai. fir bhi, main bengaloor karyalay ke tatkalin prabhari pi. aar. tirumalai, tatha apane vartaman vibhagadhyaksh shree di.ke. baboota, karyalay prabhari shree o.pi. pandey ji aur sahayogi shree vivek saksena ke prati aabhar vyakt karata hoon.

si-dek, dilli ke shree jasajit sinh to is pustak ke shabd-shabd men maujood hain. isake draft ko padhakar unhonne apane bahumooly vicharon se is kitab ko sanvarane men jo madad kee hai, use bayan karana sanbhav hi nahin.

javahar lal neharoo vishvavidyalay ke profesar purushottam agraval ne hi mujhe prerit kiya ki main apane vicharon ko pustak roop doon. pro.purushottam agraval ne thik hi hindi kanpyootari ko bharat ke lokatantreekaran kee prakriya ka hissa mana hai. bina hindi ya bharatiy bhashaon ke kaisa bharat?

pustak ke aavaran ke lie main apane mitr chitrakar evan bhitti moortikar kamalakant ka aabhari hoon.

pustak ke likhane men meri pat‍ni krishna priya aur putree pragya evan putr samyak ka aabhar prakat karana unake prem, aatmiyata aur samarpan ke prati kritagh‍nata hogi.

sabhi hindi premiyon se anurodh hai ki ve is pustak kee trutiyon aur khamiyon se avagat karane ka kasht karen taki ise aur adhik pramanik v upayogi banaya ja sake.

kisi samyavadi dal dvara sansadiy lokatantr men apana pramukh sthan bana lena aur gunnavatta men sari sansadiy partiyon ko pichhe chhod dene ke lie vamapanthi morche ko hamesha yad kiya jayega. is vam morche ke pramukh dal marksavadi kamyunisht parti ko safal aur nirdosh netritv dene ke lie harikishan sinh surajit hamesha yad rakhe jayenge.
gat tis varshon se lagatar pashchim bangal men vamamorche kee sarakar ne vi'v men itihas racha hai jisake neta jyoti basu rahe hain v jinhonne svatah hi apana nirvivad netritv apane sahayogi ko sonp dene ka udaharan prastut karake bharatiy rajaniti ke sare netaon ke samaksh anootha udaharan prastut kiya hai. aise shree basu ke sath harakishanasinh surajit sipiem ke nau sansthapak netaon men se aise neta rahe hain jo parti kee sansthapana se aprail 2008 men aayojit sipiem kee 18vin kangres tak lagatar polit byooro ke sadasy chune gaye aur svasth sanbandhi karanon se 19 vin kangres men vi'osh aamantrit sadasy banaye gaye. sansthapak nau sadasyon men se shesh sat sadasy pi sudaraiyya, em basavanunaiyya, eeem es namboodaripad, eke gopalan, biti rannadive pi ramamoorti, tatha pramod das gupt to kramashah pies, emabi, eeemaes, ekeji, bitiaar, piaar, aur pidiji ke sankshipt namon se jane jate rahe par harakishan sinh surajit aur jyotibasu do aise nam rahe hain jinhen koee sankshipt nam nahin diya gaya.
saradar bhagatasinh ke anuyayi rahe harakishanasinh surajit ne chaidah sal kee umr men hi bhagat sinh dvara sthapit naujavan bharat sabha kee sadasyata le li thi aur bhagatasinh kee shahadat par is kachchi umr men bhi hoshiyarapur kee adalat par kadi suraksha ka ghera todate huye tiranga fahara diya tha. unhen rokane ke lie pulis ne do bar goli chalayi thi tatha bad men unhen giraftar karake dandit kiya gaya tha. shree surajit ne apane mukadame ke dauran apana nam landan tod sinh batalaya tha aur kachchi umr ke karan saja men mil sakane vali sahanubhooti kee sanbhavanaen bhi khatm kar di thin. sanyog se unaka janmadin 23 march ke din padata hai jo bhagatasinh ko fansi dene kee bhi tarikh hai. 1916 men janme shree surajit ka janm sthan jalandhar ka badala ganv hai. bis sal kee umr men ve kamyunisht parti ke sadasy ban gaye the jahan unhen kisan morche par kam karane kee jimmevari di gayi. ve kisan sabha ke sansthapak sadasyon men se ek the tatha aajadi kee ladaee ladate, bhoomigat rahate, sajayen bhugatate 1947 men aajadi ke samay ve avibhajit kamyunisht parti kee panjab ikaee ke rajy sachiv the. aajadi ke bad jab sarakar ne unhen 'privetiv ditenshan' ke arntagat jel men dalana chaha tab eke gopalan to giraftar hokar jel chale gaye par surajit do sal tak bhoomigat rah kar kam karate rahe. 1959 tak unhonne kisanon aur krishi shramikon ke bich men sangathan ka athak kam kiya jisake falasvaroop ve aal indiya kisan sabha ke mahasachiv aur bad men adhyaksh chune gaye. ve apane kam ke aadhar par lagatar parti men jyada jimmevar padon ke or agrasar hote gaye v 1992 men sipiem ke mahasachiv chune gaye tatha 2005 tak bane rahe. desh ke svatantrata sangram men poora jivan arpit kar dene ke bad bhi unhonne kabhi svatantrata sangram senani penshan nahin chahi. unaka kahana tha ki yah to hamari parti ka kam tha jise karane ke lie hi unhonne ek kamyunisht ka jivan jina svikara hai. unhonne shree eeemaes namboodaripad, aur jyotibasu kee tarah apane hisse kee sari sampatti apani parti ko de di thi.
bahumukhi pratibha ke dhani harakishanasinh surajit lekhak aur patrakar bhi rahee. pratham vishvayuddh ke dauran unhonne 'dukhi duniya' aur 'chinagari' jaise patr prakashit kiye jisamen likhe lekhon ke lie angrejon ne unhen jel kee saja di. marksavadi kamyunisht parti kee sthapana ke bad ve lagatar 'pipuls demokresi' tatha 'lokalahar' ke sampadak rahe tatha nirantar samakalin rajaniti se sanbandhit pustikaen likhate rahe jisamen desh kee rajanitik samasyaon par ganbhirata se vichar kiya jata raha hai. unakee sabase mahatvapoorn pustak ' laind rifarm in indiya' hai jisaka hindi anuvad 'bharat men bhoomi sudhar' ke nam se aaya hai. sampradayikata ke virodh aur dharmanirapekshata ke paksh men likhane valon ko jab rashtrapati puraskar dene kee ghoshana huyi to us soochi men lokalahar sampadak kamared surajit, udayan sharma, aur banavari jaise patrakar sammilit the. bakee sare logon ne to puraskar lena svikar kar liya kintu kamared surajit ka kahana tha ki mainne jo kuchh bhi kiya hai vah hamari parti kee soch aur vicharadhara ka hissa hai isalie sarakar ko agar puraskar dena hai to vo hamari parti ko de. smaraniy hai ki unakee parti ke sare sansad apana poora vetan parti chalane ke lie parti ko dete hain tatha usi vetan men gujara karate hain jo unhen poornnakalik karyakarta ke roop men parti se milata raha hai. unakee parti ke'shasan vale bangal men pichhale pachchis salon se vidhayakon ke vetan men vriddhi nahin kee gayi.
desh ko sampradayik takaton kee giraft men jane se rokane men kamared surajit ke vyaktitv aur prayason kee bhoomika aitihasik rahi. 1989 men unhonne vishvanath pratap sinh kee sarakar ko isi shart par vamapanth ka samarthan dena manjoor kiya jab ve bhajapa ko sarakar se bahar rakhane par taiyar huye. 1996-98 men bhi devagauda aur indrakumar gujaral kee sarakaron ko banavane v unake lie kangres ka samarthan jutane men surajit kee bhoomika 'kingamekar' kee rahi. 2004 ke lokasabha chunav men bhi bhajapa ko satta se door rakhane ke lie doosare dalon ka samarthan jutane men bhi unakee bhoomika pramukh rahi. unake apane dal men itana lokatantr hai ki jyotibasu ko pradhanamantree pad dene ke prastav ko sentral kameti se anumati n milane ke karan unakee ichchha bhi asar nahin dal sakee. satta men sammilit n hokar bhi unhonne samarthan dene ke lie nyoonatam sajha karyakram ko aadhar banaya tatha use lagoo karane ke lie satat sangharsh bhi karate rahe."