source: http://desitoons.blogspot.in/2008/04/posts-of-blog-rachanakar_04.html

shahar ke kone men boodhe baragad ke ped ke niche pakshiyon ki sabha men sare pakshee vyathit evan udas the. aaj unhonne kuchh aavashyak muddon par faisala karane ke lie is sabha ka aayojan kiya tha. pakshiyon ke saradar vriddh tota ne sabha ko sanbodhit karate hue kaha ki - mere priy sathiyon - aaj hamari sthiti bahut dayaniy ho gayi hai. shahar ka vatavaran bigadate ja rahe hain. hamare ghar aaj asurakshit hain. ek samay tha jab hamari chahachahahat se sara mahaul goonj uthata tha. apane parivar v sage sanbandhiyon ke sang ham nishchit aanandapoorn jivan bitate the. yah bag hamari bhookh mitata tha. pas ke sarovar ka mitha pani hamari pyas bujhata tha. bade-bade pedon ki chhanv men hamare nid surakshit the aur ham hamare bachchon ke lie anaj, dana, fal chunane befikr hokar jangal ka bhraman karake sham ko lautate the. fir rat ko chain ki nind bhi sote the.

par aaj mahaul badal gaya hai. manav apani pragati ke khatir pedon ko nasht karake karakhane bana raha hai. yah mangalamay vatavaran shreehin ho gaya hai. aaj ham hamare bachchon ko nishchint chhodakar dana chugane nahin ja sakate. unaki suraksha ki koi garanti nahin. sham ko ham apane nid ko trasat pate. tadapate hue bachche aur foote hue andon ko dekhakar man bhari ho jata. subah ke nikale ham thake hare laut aate. aashray ke lie ped bahut kam hi milate aur door udate-udate hue hamare pankhon men dard hone lagata. aankhon se pani aane lagata. fal chugane jate to falon men pahale jaisa svad bhi nahin hai. shayad falon ke utpadan ko badhane ke lie usamen aavashyak rasayanik padarth milae jate hain. vayu men bhi pradooshan ki vajah se sans lene men takalif si hoti hai. prayaH ghutan mahasoos hoti hai. gale men jalan hone lagate aur pani pine ke lie saf jal ke lie ham taras se jate hain. pani yadi milata bhi hai, to milavat ki vajah se svadarahit hota hai. hamari pyas hi nahin bujhati.

sabhi pakshiyon ne saradar ki baton par hami bharate hue aavashyak kadam uthane ki gujarish ki. ek kaue ne kaha bard-floo ki vajah se hamare anaginat murgi bhai mare gae. saradar ne is bat par apana khed prakat karate hue do minat ki maun sabha rakhi. gauraiya ne kaha - dana chugane hamen kafi unchi unchi imaraton men jana padata hai aur udate-udate pankhon men dard aur thakavat aa jati hai.

poora vatavaran bigad raha hai - kabootar bhaiyya ne apani or se varta aage badhai.

sabha men fir maun chha gaya. fir maina ne kaha - kya isaka koi hal nahin?

tabhi achanak sundar si pakshiyon ki jodi aasaman se gir padi. bhookh, pyas aur thakavat ke mare ve nirjiv se ho gaye the. sabhi pakshiyon ne milakar unhen dana-pani khilaya aur thodi der bad unaki moorchha khatm hui. sab yah janane ke lie hairan the ki ye pakshiyan kahan se aai hain?

ham pravasi pakshee hain. hamare desh men atyadhik thand ki vajah se ham is samay bharat men apane din gujarate hain. pahale jab ham door yatra tay karake aate to pedon ki chhanv men thodi der aaram karate. parantu aaj kitani buri sthiti hai. ped to bahut kam hai aur unhen dhoondhate-dhoondhate ham thak gaye. hamare poore sharir men bahut pida ho rahi hai. pankhon men ab shayad udane ki takat nahin. sabhi pakshiyon ne un pravasi pakshiyon ka svagat kiya, un ki poori tarah dekhabhal karake apane mehaman ka aadar-satkar kiya.

pravasi pakshiyon ne kaha - ham desh-desh bhatakate rahate hain. is prakar ki pareshaniyon ka samana hamen har pradesh men karana padata hai. vaigyanik tarakki, audyogikaran, praudyogikaran ke karan poora vishv bigad raha hai. prakriti ki sundarata men bhi grahan lag raha hai.

aakhir kab tak aisa chalata rahega?

kya hamara bhavishy isi tarah asurakshit rahega? sabha men ashanti fail gai.

saradar ne shant hone ka sandesh dete hue kaha - doosaron ko dosh dene ke bajae ham yadi hamari taraf se kuchh kar saken to kaisa rahega? ham bhala kya kar sakate hain? - koyal ne apani surili aavaj men kaha, - koyal bahana! ham jo fal khate hain kyon n un bijon ko sadak ke kinare door-door dal den taki vah kalantar men ped ka roop le le. yah prayas kis had tak kamayab hoga isaka kuchh pata nahin, lekin prakriti ki raksha ke nate ham yah chhota-sa prayas karake dekh to sakate hain, kyon bhaiyon, kya thik kahi n? pravasi pakshiyon sahit sabhi pakshiyon ne apani sahamati prakat ki.