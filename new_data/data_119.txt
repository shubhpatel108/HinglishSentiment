soure: http://desitoons.blogspot.in/2008/04/posts-of-blog-rachanakar_02.html

apane bare men bhoopen hajarika ne likha hai - 'asam ki mitti mujhe galat to nahin samajhegi' - yah sanvad mainne jayant duvara namak ek kalpanik charitr ke munh se kahalavaya tha 'era batar sura' film men. charitr mera hi tha. mainne svabhiman ke sath kaha tha - galat to nahin samajhegi, kyonki main kuchh dinon ke lie asam se bahar jaunga. jo asuvidha ho rahi thi, vah dikha diya gaya tha. jane ke raste men kuchh badhaen thin, unhen hatakar vah kshitij ki or chala gaya. vaisa roothakar mainne likha tha. asam ki mitti ne mujhe kabhi galat nahin samajha. asam ki mitti ne javab diya hai, karodon logon ne javab diya hai, svikar kiya hai, sneh diya hai. vaisa mainne yoon hi kaha tha. jis tarah man se roothakar kaha jata hai. vaisa kahane men koi ghrina ka bhav nahin tha.


... mainne 13 sal ki umr men 'agniyugar firingati' gana likha tha aur das sal ki umr men shankaradev ke bare men gana likha tha. jab san 1946 men 'agniyugar firingati' ko jyotiprasad aagaravala ne film men sthan diya to mujhe protsahan mila. jyotiprasad aagaravala ne mujhase karengar ligiri, shonit kunvari ke gane gavae, 'indr malati' film men mujhe apana git 'vishv vijayi n jabana' gavaya. mujh par prabhav pada ki apani mitti ki gandh se pyar karana chahie. jyotiprasad aagaravala evan vishnuprasad rabha ne bachapan men mujhe yah prerana di. jab main videsh gaya to vahan bhi dekha, pol rabasan jaise kalakar naye-naye prayog kar rahe hain. vahan se lautakar 'dola he dola' aur 'sagar sangamata' jaise giton ki mainne rachana ki. main khud hi git likhata hoon, khud hi dhun taiyar karata hoon, khud hi gata hoon, isilie apane git ki shaili ke bare men khud hi koi ray nahin de sakata. agar meri rachana men kisi ko vishesh shaili najar aati hai to shayad vishayavastu ke karan najar aati hai.


mainne kai git filmon ya natakon ke kiradaron ko dhyan men rakhakar likha hai. un giton se mere darshan ka moolyankan nahin kiya ja sakata.


... main ek safal gayak hoon ya nahin, kah nahin sakata. meri aavaj janmajat den hai. sangit sikhe bina main bachapan men gane laga tha - tota ki tarah. panch sal ki umr se hi log mere git ki sarahana karate rahe hain. jab main yuvavastha men pahuncha, tab mainne mahasoos kiya ki mujhe bahut kuchh sikhana hai. aur mainne lagatar sikhane ka prayas kiya hai.
jab main manch par gata hoon, bhavuk ho jata hoon, aise logon ka kahana hai. tab main apane-aap ko bhool jata hoon. gate samay main is kadar ram jata hoon ki sab kuchh bhool jata hoon. git ke ek-ek shabd ko main anubhav karata hoon. mujhe aisa lagata hai ki agar main un shabdon ko mahasoos kar paunga to shrota bhi unako achchhi tarah mahasoos kar paenge.


main jivan bhar sikhata raha hoon. ekalavy ki tarah kai logon se mainne prerana grahan ki hai. bahas karata raha hoon aur sikhata raha hoon. mainne pol rabasan se poochha tha - aapane amuk jagah vah gana gaya tha, yahan kyon nahin gaya ? pol rabasan ne kaha tha - 'git mere lie hathiyar hai. jahan jis hathiyar ki jaroorat hoti hai, usi ka istemal karata hoon.'
main jab git likhata hoon to usamen tatkalin samay ka chitr hota hai. tab main yah manakar nahin chalata ki git bhavishy men bhi utana hi prasangik rahega. git rachane ka niyam pata ho to niyam todane ka sahas kiya ja sakata hai. mujhe aise git achchhe lagate hain, jisamen mitti ki gandh aur aam aadami ke dil ki bat shamil ho. jin dharmik giton men bhagavan krishn ham jaise manushy ban gaye hain, vaise git mujhe pasand hain. film ke sangitakar ke roop men mera manana hai ki sangit ke jarie mujhe film ko niyantrit nahin karana hai. film ki gati ko aage badhane ke lie main sangit ka istemal karata hoon.


jab koi ghatana ya vyakti ka koi pal mujhe sochane ke lie majaboor karata hai to main use pakadane ki koshish karata hoon. jab tak aisa kar nahin leta, kafi manasik parishram karana padata hai. pratyek git ka aadi, madhy aur ant hota hai. moti ki tarah kisi git ko chamakane ke lie sochane ka vakt chahie. har tarah ka srijan prasav vedana ke saman hota hai.


main apane git 'sagar sangama' ko apani sarvashreshth rachana manata hoon. poori duniya ke bare men sochate hue mainne is git ki rachana ki thi. is git ki rachana mainne svadesh lautate hue ki thi. magar ise sampoorn karane men kafi samay laga tha.


parfarming aartist ke roop men mujhe janata ka apar sneh milata raha hai. rat-rat bhar hajaron log mujhe sunane ke lie pratiksha karate rahate hain. damadam steshan par andhe bhikhari mere git gakar bhikh mangate hain. mere lie yah svikriti sarvashreshth sangitakar ke svarn padak se kahin badhakar hai.


bhoopen hajarika ke nam par guvahati men 2001 men 'bhoopen hajarika trasta' ki sthapana hui. yah trast bhoopen sangit ka sanrakshan ka kam karega. sangit natak akadami ke adhyaksh ke roop men bhoopen hajarika ne asam ke satreeya nrity ko bharatiy shastreey nrity ke roop men manyata dilavayi hai.



jaisa ki pratyek kinvadanti purush ke sath hota hai, bhoopen hajarika ke khilaf bhi asam ke akhabaron men kafi kuchh likha jata raha hai. kalpana lajami ke sath unake sambandh ko lekar in akhabaron ne hamesha aakramak tevar apanaya hai. san 1971 men bhoopen aatmaram ki film 'aaropa' men sangit dene ke lie mumbai gaye the. kalpana lajami gita datt ki bahan ki beti hai. tabhi usase unaka parichay huaa tha. pahale shyam benegal ki sahayak thi. bad men bhoopen hajarika ki 'sthayi sachiva' ban gayi. 'ek pala', 'roodali', 'damana' jaisi filmon ka nirdeshan karane vali kalpana lajami ne 'sananda' ko diye ek sakshatkar men kabool kiya tha ki vah bhoopen hajarika ke sath 'liv toogedara' ke sidghant ke tahat jivan yapan kar rahi hai. asam ke kala samikshak manate hain ki kalpana lajami ne bhoopen hajarika ko asam se door karane ka prayas kiya hai aur bhoopen hajarika ka 'adhikadhik vyavasayik upayoga' vah karati rahi hai. guvahati men ek sanvadadata sammelan men kalpana aur patrakaron ke bich jhadap bhi ho chuki hai. kalpana apane sakshatkar men kah chuki hai ki vah bhoopen hajarika ki sehat ko dhyan men rakhate hue kuchh bandishen lagati rahi hai, jise lekar asam ke log bura manate rahe hain.
bhoopen hajarika ke jin giton ka anuvad narendr sharma evan gulajar ne hindi men kiya hai, ve git desh-videsh men kafi lokapriy hue hain. bhoopen ne apane purane giton ke dhunon ko kalpana ki filmon men istemal kiya hai. samikshak manate hain ki 'damana' aur bad ke myoojik elabamon men anuvad ka star sahi nahin hai, kyonki stariy gitakaron ne unaka anuvad nahin kiya hai.


kinvadanti purush bhoopen hajarika aaj asam ki janata ke enaday men vas karate hain. apane bare men bhoopen hajarika ne kaha bhi hai - 'mujhe budhape ka ahasas satata nahin hai. meri jivan lalasa abhi bhi khatm nahin hui hai. main is dharati par bahut dinon tak jivit rahana chahata hoon. pahale sochata tha gate-gate jab pachas sal poore ho jaenge to gana chhod doonga. kisi ekant men jakar baith jaunga. magar manushy ke jivan ki rah pahale se nirdharit nahin hoti, yah bat main aaj mahasoos kar raha hoon. ab sochata hoon, mere jaise vyakti ke lie sevanivritt hona jaroori nahin hai.'