source: http://desitoons.blogspot.in/2008/10/posts-of-blog-rachanakar_11.html

purane ya bujurg logon ka yah aadarsh vaky hai ki hamen doodh pina chahie kyonki doodh pine se manushy men takat aati hai halanki isi takat ko bad men yuva log unhin bujurgon se ladne jhagadne ke kam men prayog men late hain. yadi kisi vigyapan kee bhasha men bat karen to kah sakate hain '' doodh piyen kyonki isamen jan hai." lekin doodh pine kee prakiya matr itani si hi nahin hai ki doodh liya aur pi liya tatha takat grahan kar li isake lie badi tapasya karani padti hai.

yah bhi ham sab janate hain is duniyan men jo nar hain unhen apane man ko nirash nahin karana chahie tatha kuchh kam karana chahie arthat vivah karana chahie aur jab vivah hoga to jahir hain unakee patni bhi aaegi aur jab patni aaegi to vah yada kada mayake bhi jaegi jab vah mayake jaegi to pati ko svayan hi khana ya to banana padega ya bazar men khana padega khana to chalo vah bajaऱ men kha lega kintu subah subah uthate hi use chay bhi to chahie . vaise puroosh chahe kitana hi kamachor ya akkhad kism ka kyon n ho chay tatha khichadi banane ka gun to use janmajat se hi mila huaa hota hai. usakee sabere sabere chay pine kee aadat ke karan hi subah huee nahin ki sabase pahale to doodh vale ka intajar karo. jo log aisa karate hain ve is kathan ko bilakul bakavas samajhate hain ki intazar ka maza hi kuchh aur hai'. isamen koee maza vaza nahin aata jinako aata hai ve shayad doodh nahin pite honge.

doodh ke vishay men bhi logon men yah bhranti faila di gaee hai ki use aate hi garm karake ufan lene se vah fatata nahin hai manushy ka svabhav isake viparit hai usamen ufan aate hi vah fat padta hai aur doosaron ko fadne ke lie aatur ho jata hai. ghar men akele hone par yah sabase bada prashn sammukh khada rahata hai ki doodh kitana lena hai haloki prashn dikhata to nahin hai ki vah khada hai ho sakata hai ki vah baitha huaa ho jab dikhata nahin hai to kya bharosa khada hai ki baitha hai fir bhi ham man lete hai ki vah khada hai. yadi ek pav lete hain to kam rahata hai aadha litar lete hai to bach jata hai jo pratidin thoda thoda ekatrit ho kar boond boond se ghada bharane vali kahavat ko siddh kar deta hai parantu meri samasya doodh kee matra ya usake upayog ko le kar nahin hai varan‌ use ufan lane ke lie garm karane ko le kar hai.

aapane doodhavale se doodh le liya aur use gais ke choolhe par chadha diya .ab aap pratiksha kar rahe hai ki doodh men ufan aae to aapaka anushthan poora ho. aapakee sthiti relave steshan par khade us yatree kee tarah ho rahi hai jise tren ke aane ka intazar karana pad raha hai par vah aa nahin rahi hai. aapako bhi ufan ke aane ka intazar hai par vah bhi nahin aa raha hai . aapake dimag men hi ufan aa raha hai. doodh hai ki kisi tapasvi kee tarah shantachitt apani tapasya men lin hai . aap us par kitana hi khij kyon n khae us par koee asar nahin pad raha hai. intazar kee ghadiyon rist voch se badh kar divar ghadi banati ja rahi hai par doodh hai ki manata hi nahin. doodh bhi sochata rahata hai ki khade raho beta lete raho intazar ka maza . is bich aapako koee kam yad aa jata hai ya yah vichar man men aa jata hai ki kahin bahar ka daravaja khula n rah gaya ho dekh liya jae aur aap jaldi se yah dekhane thodi der ke lie bahar chale jate hain bas sari gadbad yahin se shuroo ho jati hai. doodh jaise hi dekhata hai ki ab apun ko dekhane vala koee nahin to vah kisi kaidi kee bhonti chal padta hai karagar kee divaron kee sari simaen langh kar doosari duniya kee sair karane . aap jab jaldi se kam nipata kar vapas aate hain tab tak maloom padta hai ki chidiyon to khet ko chug hi gaeen hain. aapaka gais ka choolha bhi doodho nahao ho chuka hain.

vaigyanikon ke samane bhi yah samasya avashy aaee hogi kyonki unakee bhi shadi huee hogi unakee patni bhi mayake gaee hogi unhonen bhi doodh ufan liya hoga aur unake sath bhi aisa hadasa huaa hoga. ve bhi lag gae hoge is samasya ka hal khojane aur is samasya ka hal unhone khoj nikala bhi . kuchh samay poorv bajar men ek aisa patr prachalan men aaya jisakee do divaren hotin thin . donon divaron ke bich ek chhed men se vartan men kuchh pani dala jata tha tatha us chhed men ek siti fit kar di jati thi. jab doodh garm ho jata tha to bahari divaron men bhara huaa pani bhi garm ho kar bhap men parivartit ho kar siti ko bajata tha jisase maloom ho jata tha ki doodh garm ho gaya. us patr kee ek visheshata yah bhi thi ki chahe kitani bhi der garm hota rahe doodh bartan se bahar ufanata nahin tha . kitana aasan tarika tha ki doodh ko gais choolhe par rakh kar aaram se padosin se gappen ladao. ab bhale patni mahinon tak mayake men baithi rahe koee samasya nahin. parantu paramparaen bhi to koee chiz hoti hai . aadhunikata kee chakachaundh ke vashibhoot ho kar ham apane riti rivaz to nahin badal sakate hai . hamari parampara hai ki jab tak doodh un faujiyon kee tarah jo dhire dhire chupake chupake chalate chalate apane dushman par ekaek aakraman karake malaee ko bahar tak n khaded de aur unakee sima men pravesh kar apani sima ka ullanghan n kar jae tab tak aanand kahan .

yah kya bat huee ki kisi bachche kee tarah jisane apani kuchh shankaon ka nivaran kar liya ho ek jagah pade pade chillae ja rahe ho aur kisi par usakee is chikh pukar ka koee asar nahin ho raha.sab usako akela chhodkar apane apane karyon me vyast hain. yah viron kee bhoomi hai yaho chahe rakt men ho ya doodh men ufan aata dekh kar vir ras se hi logon me utsah tatha josh paida hota hai n ki shant ras se . bhala aise doodh pine se kya fayada jisamen ufan hi n aaya ho . nahin chahie hamen aisa patr jo kisi doodh men ufan tak n la sake . aisa doodh kisi naujavan ko kya tanduroost banaega jisamen khud hi ufan n aae . ab ham apani patni ke tane bhi nahin sahenge ki hamen doodh ufan lena nahin aata . ab ham sare kam chhod kar tab tak vahin khade rahenge jab tak doodh men ufan n aa jae .ham doodh piyenge to ufan lekar hi pienge . ham apani paramparaen nahin chhod sakate .