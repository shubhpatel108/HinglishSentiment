source: http://desitoons.blogspot.in/2008/09/posts-of-blog-rachanakar_29.html

sari duniya men is samay mahan kaise banen, mahanatam safalata kaise paen taip kee kitabon kee badh aaee huee hai. aisi hi ek kitab mere hath lag gaee hai. usake lekhak aur usane sade siddhanton ko mainne padha, manavata ke itihas men yada-kada hi itana mahan kam itani saral bhash men huaa hoga, aisa mera manana hai. halanki jab aap khud padh lenge to man lenge ki main kitana sahi kah raha hoon. mahatvakankshiyon ke hitarth alankar rahit yah kitab itani saral aur lokal bhash men likhi gaee hai ki aapako lagega ki jaise aap apane aasapas ke hi kisi vyakti ka sansmaran sun rahe hon. yahi is kitab ke lekhak aur usake siddhant kee khasiyat hai. khair, main yon poori kahani suna doon aap hi padh len, lekhak ka preranadayi jivan aur unaka kalajayi siddhant kee dastan...

notah yah rachana jivan ko behatar banane se sanbandhit hai. atah shuroo men hi batata chaloon ki poori rachana men vyangy ya hasy jaisi fijool kee chijon ko dhoonndhane ka anavashyak prayas kataee na karen, preranadayi rachana ko mahan najarie se padhen. 
to chalie shuroo se shuroo karate hain. jivan parichay...

vaise unaka asali nam tiem morale hai, lekin sara kolej unhen pro. tiem sahab ke nam se janata hai, thik usi tarah jis tarah ajit ko sara shahar layan ke nam se janata tha. tejaram moti prakash morale nahin balki 'tangadimara' morale urf pro. tiem sahab. unake mainejament kaushal ke kayal, 'medha' se aatankit poore kolej ke log, unakee karagujariyon ke jivant kaisit, batan dabaya kisse shuroo, kisse bhi kya akhand kisse, ek kisse men hi tin sahayak kisse nikal aaen. anant kathaen ek pro. tiem. yoon to unhonne apana kaeriyar chaparasinuma kisi chij se shuroo kiya tha. halanki ve tab bhi ise shikshan sahayak hi kahate the. shikshan sahayak ke roop men unake dayitvon ke antargat ve batate the. ji han, yahan sab kuchh ve hi batate the yonki unake samay ke bakee sab 'varishtha' to unakee karagujariyan se asamay hi mritapray ho gae. is karan ye dayitv unhen hi nibhana padta hai. to ve jab shikshan sahayak the to varishth pradhyapakon, adhyapakon ko chak, dastar, pani, sutaee ka rool, bhavishy ke drishtigat kuchh profesaron ke ghar kee rashan-pani aadi lakar dete the. isake alava sammanit karyon ke antargat ve batate the ki laibreri se kitaben lana bhi unhin ke dayitv huaa karate the. 
yahin us aitihasik jagah ve pustakon ke nikat sanpark men aae, jahan unhen apani medha ke bare men 'gyana' huaa, aur ve kafi padh likhakar is jagah tak pahunche. isi sandarbh men ek maukhik kinvadanti yah kahati hai ki unhen pradhyapakon dvara di gaee list kee kitabon ko dhoondhane ke dauran kuchh purani piechadi dhool khati mil gaee thi, jinhen unhonne hastagat karake ghar pahunch liya tha. tatpashchat kolej ke trasti mahoday ke yahan di gaee apani 'nisvartha' sevaon ke pratifal ke roop men unhen isi kolej men adhyapakee prapt ho gaee thi. ek any (yahan bhi maukhik kinvadanti) ka vivaran kuchh doosari taraf ka hai, jisake antargat bataya jata hai ki trasti mahoday ke boodhe bap jo ritayar profesar the, ki tiem sahab ne itani seva kee thi ki marate samay ve apani piechadi unhen saunp gae the jise tiem sahab jild kholakar dobara peshakar piechadi prapt kar li thi, jis vishayak unaka kathan tha ki unhonne ''guruprasad amar kar diya hai'' vo guru ke khase bhakt the aur jab tab las men batate rahate the ki kaise unake guru ne keval unakee lagan aur jigyasa dekhakar khansate-khansate hi unhen 'prabandhana' kee shiksha di thi. halanki yah bat alag hai ki is dauran girane vale thook ka ve prabandhan uchit dhang se nahin kar pae the, jis sanbandh men bhi unakee amar sooti thi ki ''guru ka thook bhi shishy ke lie moti ban jata hai.'' arthat ve shikshan par isi thokotsarjit paddhati ke antargat shikshit-dikshit hue the, jis karan thookakar chatane, doosaron ke charitr par thookane aadi-aadi karyon ko atyant hi nishnat evan samarpit bhav se karate the. 
ye to tha unake profesar banane kee disha men ek chhota sa flaish baik.

ab us bat par aate hain jisake chalate ve femas hain. unakee athah 'khyati' hai. vah hai prabandhan ka unaka bilakul maulik tiem urf tangadimar siddhant ya modal. dheron chhatr isakee sahayata se uchch shikharon par pahunch chuke hain. chhatron ke jivan men prerana bharane vala yah most femas modal hai, aap bhi isase prerana le saken, isalie is siddhant ka laiv demo diya ja raha hai, taki aap ise sikhen, gunen aur pad-haisiyat aur antatah jivan 'behatara' bana saken.(notah yah bhi us kitab men hi bataya gaya hai.) 
filahal ve las men padha rahe hain...

chhatr tanmayata se unase 'prabandhana' kee shiksha grahan kar rahe hain. tiem sahab kah rahe the ''dekho bachchon prabandhan kya hai? kshudr drishti se dekho to vyakti, sanstha, vastuon ka uchit niyojan hi prabandhan hai. lekin jab aap ise 'vyapaka' najarie se dekhate hai to prabandhan hai vyakti, sanstha, vastuon kee apane anukool kar, thik dhang se apani vyavastha baitha lena, arthat vinamrata se tangadi marate hue kam se kam samay men adhikatam doori prapt kar lena. shram-buddhi-kaushal ke vanchhit ghalamel se, tikshnnata se chijen mainej karate hue mainejar ho jana. ye vyavaharik prabandhan hai.'' aage unhonne joda aadhunik kal men se hi 'tangadimar mainejamenta' kahate hain. yah prabandhan ka ekadam naya aur 'spesilaijd eriya' hai. spesilaijd isalie hai ki koee aam chhatr ise kar hi nahin sakata. isake lie to 'kaiyanpanti' kee dhoortata men page hue khas baikagraund kee aavashyakata padti hai, yoon hi nahin har koee ise prapt kar sakata hai. isamen sabase khas bat hai uchit taiming kee yani yogy avasar par tatkshan hi kalakari dikha di jae, anyatha to 'loojarsa' kaitegiri men gine jane ke lie taiyar rahana padta hai. tiem sahab apani bat kah bhi nahin pae the ki poorv men hi ek chhatr bol pada. ''sar jara taiming kee bat ditel men samajhaie na...''

''bilakula'' unhonne kaha-''jaise atyant mahatvapoorn vyakhyan ke bich tumhari se pin-pinati, jigyasayut aavaj baid taiming ka klasikal udaharan hai. bagule kee tarah ghat lagakar sadhi jati hai taiming jara sa chooke aur poori mehanat ka safaya'' jaise kisi aofis men pramoshan ek ka hona ho aur tin davedar ho to yahan taiming ka kya mahatv hai, ek udaharan ke madhyam se samajho-'a' ne isake lie salabhar dikhae apane kam karmathata ko hi paryapt aadhar manate hue. aadhar par khud ko pramoshan ka sabase bada davedar mana liya. vahin 'ba' ne kam aur karmathata ke sath-sath bos ko samane apani nirantar hajiri ko pramoshan ka aadhar pana. vahin isi dauran 'sa' ne kam-karmathata-kartavy ke sthan par bos ke prati kartavy ko prathamikata dete hue jeschar-poshchar men bhi vinamrata kee atirikt 'doja' milana shuroo kar di. aofis aur bangale par dyooti kee pankchualati badha di, yani fal pakane ka mausam aane par har tarah kee nishkriyata ko tyag kar 'prabandhana' men jut gaya. ''han to bachcho batao fir kise mila hoga promoshana'' tiem sahab ne kaha. 'sa' ko hi mila hoga, sar. kaee aavajen ek sath aaee. 'vairi gud ab samajh rahe ho 'tangadimar prabandhana' jahan 'a' aur 'ba' kartavy aur mehanat men kam nahin the lekin jab atirikt mehanat kee jaroorat thi to ve chook gae, vahin 'sa' ne is atirikt mehanat arthat fal pakane ke mausam men 'mali' ke saman najaren rakhin, ped ke aasapas fal ke chanhuor 'jholi' failakar usake girane par lapakane ke lie taiyar ho gaya. tab kahi jakar hath aata hai fal. ye kya ki bij to dal die aur nishchintata men baith gae, konpale bhi nahin nikalane paengi ki dhor-dangar khel kar denge. machan bandhana padta hai, fasal kee raksha karani padti hai niraee-gudhaee bhi samay-samay par kee jati hai, tab pramoshan kee fasal pak kar khalihan men aati hai. jaisi 'sa' ke khalihan men aaee.

''poori kahani se kya shiksha milati hai'' tiem sahab bole. fir khud hi aage shuroo ho gae, shiksha hi nahin ye kahani to apane aap men poori 'pasabuka' hi hai, jo kahati hai uchit samay kiya gaya koee bhi atirikt prayas fal kee prapti karavata hai. mainejament kee bhasha men 'sahi taiming men sahi eta' jabaki 'tangadimar mainejamenta' men ise kahate hai 'karagujari vid taiminga' kyonki agar aaj tumhare pas yah kala nahin hai to aage badhane ke avasar bhi nahin h,ai karan ye hai ki aaj to isafarish tak yogy logon kee lagaee jati hai, ayogy kee to koee sifarish tak nahin lagana to aise paridrishy men tangadi marate hue hi aage badhana padta hai.'' 
''fir to tangadimarane' ka matalab doosaron ka anyayapoorn dhang se mauka chhinana huaa sara'' fir las ke kahin kone se aavaj aaee. 
''bilakula'' tiem sahab ne kaha ''tum kabiliyat nahin dikhaoge to koee doosara dikha jaega, kyonki mardn mainejament men kabiliyat aur karagujari lagabhag paryay hi ban chuke hain.'' 
ye to tumhari ichchha hai ki tumhen aguaa banana hai ya karyakarta. halanki karyakartapana mainten karana bhi harek ke bas kee bat nahin hai'' kyonki karyakartapane men bhid banana padta hai, bhid lagana padti hai, bhid jaisa munh banana padta hai, kaee bar to sari vyavastha jeb se hi karana padti hai, fir saikadon karyakarta hote hain neta ke chahunor khade hone ko. karagujari kee kala nahin aati ho to do-tin pidhiyon tak bhid hi bane rahana padta hai. neta ke daravaje par hi mandarate rahana padta hai, panvon men pade rahana padta hai, joote-moje tak ban jana padta hai, tikat kee mashakat karani padti hai. aise n jane kitane 'padta hai' karane padte hai tab kahi jakar ekadh ichchha poori ho pati hai. ab tumhin batao hain na sau mushkilen, isalie mainejar bano vatsâ€Œ, mainejar, ejiyootiv bane rahane men karyakartapane ka dam chahie, isalie karagujari dikhani hi padti hai'' fir mere alava poore desh men tumhen itana uchchastariy prabandhan modal koee nahin padha paega, samajha paega. isalie mere in sikhon ko aaj hi ganth bandh lo anyatha fir tapate hi rah jaoge. tiem sahab prabandhan men gahan darshan mis karake roj hi isi tarah ka athah gyan chhatron ko pradan karate hi rahate hain. 
ab ek preranadayi prasang stafaroom ka bhi ho hi jae.

vahan bhi tiem sahab kee ojamayi vani goonj rahi hai. ''apana prinsipal nanbari hai nanbari, stoodenton se politis karake apana hit sadhata rahata hai. kal hi chhatron ko baragala raha tha ki agar koee profesar padhae nahin to use shikayat kee jae, batao to ab stoodent bataenge ham ya-kaise padha rahe hain, 25 sal se to padha rahe hain aaj tak samajhe kya jo ab bataenge, vaise samajh jate to 'hama' n ho jate, tharakee dikhata hai prinsipal kya kahate ho, teka marate hue bakiyon se hami bharavaenge fir stafaroom se nikalakar prinsipal ke kamare men bhi pahunchenge taki vahan bhi... vahan prinsipal ko bataenge ki in boodhe-khoonsat profesaron ke pas koee kam to hota nahin hai, dinabhar baithakar kolej kee buraee karate rahenge, fir aisa nahin ho raha, vaisa nahin ho raha ki tan chhede rahenge,sar jara tait to karo inako. itane 'prabandhana' se nivrit hokar ve ek chakar stoodent lidaron ke pas lagaenge jinhen ve bataenge ki rajaniti kaise chalaen, kaun se profesar chhatron ke virodhi hai, fand kitana hai aadi-aadi. itana karane ke bad ve motarasaikil lekar pahunchenge pres, jahan sab editaron ke pas baithakar unhen bataenge ki bhaee kolej men kya ghapale-ghotale chal rahe hain, nam mat dena lekin dekh lo kaisa durdasha kar di kolej kee, shiksha kee dukanen bana ke chhod diya hai. tum hi kuchh karo nahin to sab rasatal men jaega. mera nam nahin chhapana aadi do-tin bar doharakar ve apani praivet koching men pahunchenge taki men bahari chhatron ko bhi vyavaharik prabandhan men dikshit kiya ja sake.

vaise unaka manana hai ki unake tiem prabandhan modal ke siddhant behad saral evan bharatiy laimet ke sarvatha anukool hain, kyonki pashchim pranbadh kee kitabon men 'vyavaharik prabandhana' vahin ke najarie se likha gaya hai, jise sthaniy jaruraton ke hisab se parivardhit-parimarjit karane ka prayas aaj tak kisi ne kiya hi nahin, choonki is prabandhan ko unhonne poorvaroopen praitikal taur par aajamakar bhi dekha hai, pritesting ke anukool parinam prapt hone par hi bahusankhyak chhatr varg ke vyapak hiton ko drishtigat rakhate hue ve ise ek siddhant ke roop men vikasit kar usake dooragami shikshann-prashikshan men lage hain. unaka to manana yahan tak hai ki kisi bhi safalata ko aap jan nahin pa rahe ho to unake maulik siddhanton kee roshani men is siddhant ka vishleshn kar len, kahin n kahin usake jivan men inaka anushilan mil hi jaega. pratidin lagabhag ye bat kisi n kisi las batate hi hain fir chhatr kalyan ke mahan siddhant ke janmadata ke taur par usakee khumari men hi ghar kee or lautate hain. yahi santushti hi unake jivan kee kamaee hai, thati hai.... ve prasann hain, jivan kee utkrishtata isi prasannata men chhupi hai. khushi kisi bhi raste se jivan men aani chahie...mahan sadhy kee rah men tuchchh sadhanon kee or nahin dekha jana chahie. unake siddhanton ke anushilan se sarvatr khushi faile isi kamana ke sath.....

iti. 
yahan tak kee kahani to unakee behad vyavaharik kitab men bataee gaee hai. choonki isake aage kya huaa, yah janane kee ghor jigyasa men mainne isake aage kee kahani kee bhayankaratam risarch kee to jo pata chala vo apane munh se aapako bata nahin paoonga... aage khud hi padh len. 
yah kahani oopar ke us pairagraf se aage shuroo hoti hai.... ve mahan siddhant ke janak kee khumari men doobe ghar kee or lautate hain.

ab aage... 
ghar pahunchate hi unaka vyavaharik siddhant, ghareloo siddhant ke aage ho jata hai fel. jahan vo mahan profesar ban jata hai sirf moti. thoda bahut sammanit huaa to unakee patni moti prakash bol dengi. aaj tak ve yahan apana vyapak prabandhan nahin chala pae hain, poori duniya ko tangadimar prabandhan kee kala men nishnat kar rahe hain, yahan ek tang par khade haus prabandhan men karyakartapane kee bhoomika nibha rahe hain, barason se... aage bhi koee rah nahin... mainejar nahin ban pa rahe hain... tangadimar prabandhan ka koee modal shreematiji par nahin chala pa rahe hain...ghar kee khidkee se ve har aanejane vale ko aashabhari nigahon se dekhate hain, kuchh aap hi bata dijie...ji han unaka aashay aap se hi hai... kuchh vyavaharik gyan dijie na plij, koee ghareloo- siddhant koee modal...ho sake to bataie....bhaee sab... o bhaee sab..... 
har mahan khoj ke pichhe ka darunn...vivashata.... kash ki mainne yah khojabin n kee hoti.... khair, ab aap mahan siddhanton ko dene valon ke baikagraund kee khoj men n jut jana... yad rakhie, darunn-vivashata....