source: http://desitoons.blogspot.in/2008/09/posts-of-blog-rachanakar_27.html

jis prakar uttar bharat ke nivasi dakshin bharat ke nivasiyon ko chahe vo tamilanadu ke ho ya keral ke karnatak ke ho ya aandhr pradesh ke sabhi ko madrasi kahakar sambodhit karate hain usi prakar chahe vah chita ho tenduaa ho badh ho ya sher ho sabhi sher kahe jate hain. inamen se hi koee ek hamara rashtriy pashu hai. is bat se chahe sher ko etaraj ho sakata hai lekin ham bharatavasiyon ko koee aapatti nahin hai. ab vah yadi apana yah samman lautana bhi chahe to bhi use kisi n kisi ke kahane s apana lautaya huaa samman vapas lena hi padega .ham bharatavasiyon ko aapatti isalie bhi nahin hai kyonki usake darshan hi durlabh hain. rashtriy ohada pane valon ke darshan aksar durlabh ho jate hai. unake darshan pane ke lie ek lambe samay tak pratiksha karani padati hai . kabhi kabhi to kaee kaee salon tak. vaise yadi rashtriy pashu ke darshan n hon yahi sabake lie labhadayak sthiti hai. usake darshan hone ke bad fir ham kuchh nahin kar sakate jo karata hai vo hi karata hai. isalie ham log rashtriy pakshee ko dekh kar hi kam chala lete hai. rashtriy pushp men to aajakal keechad kee badaboo jyada aane lagi hai.

rashtriy pashu ka darja milane ke sath sath sher ko pashuon ka raja bhi samajha jata hai . raja hone ke karan apani praja kee bhalaee usaka mukhy dhyey hona chahie kintu anek raja maharajon kee tarah jo rashtriy darja pa jate hai vah bhi apani praja par atyachar karane lagata hai . ek bar raja ghoshit ho jane ke bad punah is pad hetu dobara ray shumari n karavana bhi rashtriy star ke ohade valon ke svabhav ka ek ang hai. har vyakti yah janata hai ki sher rashtriy pashu tatha jangal ka raja hai. sanbhavatah sher tatha any pashu hi shayad n janate hon. ek vyakti ek pad ka niyam jangal raj men kayam nahin hota . suna tha ki usako yah samman pradan karane ke lie poorv men ek shisht mandal jangal gaya tha aur sher ke rajy kee shasan vyavastha se prabhavit ho kar vah shisht mandal us ke rajy men hi bas gaya aaj tak vapas nahin lauta.

hamare desh ka bachcha bachcha sher ke vishay men janakari rakhata hai kyonki bachchon ko bachapan men hi sher aur kharagosh kee ek katha suna di jati hai jisake anusar jahan ek aur kharagosh ko kamajor tatha chhota hote hue bhi buddhiman bataya gaya hai vahin sher ko balashali hote hue bhi parale darje ka moorkh bataya gaya hai jo apane pratidvandi ko dekhate hi dahadane lagata hai. is hisab se kharagosh ko rashtriy pashu ka darja milana chahie tha n ki sher ko. hamare desh men rashtriy samman prapt karane ke liye buddhiman kee apeksha balashali athava moorkh hone se bhi kam chal jata hai jo apane pratidvandvi ko dekhate hi dahadane lage.

sher ke bare men logon ke man men anekon bhrantiyan hai jaise ki vah chara nahin khata hai. rashtr star ke jan pratinidhiyon ke vare men aisa kahane men sanshay hai. is bat ka itana badha chadha kar prachar kiya gaya ki sher yadi munh ka jayaka badalane ke lie kabhi shakahari chijen khana bhi chahe to is dar se nahin kha pata hai ki kahin n kahin koee n koee deshi ya videshi apana kaimara fokas kie is tak men jaroor baitha hoga ki vah kuchh ulta sulta khae aur us drishy ko jhat kaimare men kaid karake kisi nyooj chainal par prasarit karava de. rashtriy star ke logon ke man men bhi isi bat ka dar laga rahata hai.ho ek aur bat donon men saman roop se paee jati hai. donon ko fansane ke lie bakare ka lalach diya jata hai .sammanit praniyon ke jivan ke sucharoopoorvak yapan ke lie kisi bakare kee ya chhote mote praniyon ko apane pranon kee bali deni hi hoti hai.

rashtriy star ke logon ko rashtriy pashu se bahut pyar hota hai. isaka sabase bada praman yahin hai ki aise anek logon ke draing room men rashtriy pashu ka hadidayon tatha mans hin sharir poore samman ke sath vidyaman rahata hai. hadidayon kee upasthiti vyarth ke vivad ka prashn ban jati hai . hadidayon tatha mans kee apeksha chamadi men aakarshan adhik hota hai. ab sher ko usakee jivit avastha men draing room men sajana tatha pyar karana to jara mushkil kam hai n atah use mar kar usakee khal se hi muhabbat kar lete hai.

rashtriy pashu ko rahane ke lie do sthan niyat hain. ek rashtriy abhyarany aur ek jel roopi chidayaghar. hamare rashtriy pashu ko pinjare men dekhane ka ek alag hi aanand hai .ham usako bahar khade hokar patthar mar sakate hai. us par keechad uchhal sakate hain. sher pinjare men bhi nonavej khana hi pasand karata hai.

sher sarkas bhi bahut achchha karate hain. ve apane ring mastar ya ring mastarani ke aadesh par kursi par baith jate hai ya kursi se utar jate hain. unako salam karate hain. kabhi kabhi dikhane ke lie unase gussa bhi ho jate hai fir unake samane apani dum bhi hilane lag jate hain tatha unake sath sath anek sthanon kee sair bhi karate hain.

is prakar sher ka rashtriy pashu hona hamare lie saubhagy hai ya durbhagy yah sochana tabhi sanbhav hai jab mujhe bhi koee rashtriy ohada prapt ho jayega. aap sab log duaa karen ki mujhe yah avasar shighr prapt ho jisase rashtriy star ke logon ke bare men apani ray vyakt kar sakoon.