source: http://desitoons.blogspot.in/2008/06/posts-of-blog-rachanakar_19.html

bhopal ke suresh nandamehar ek mamooli charmakar hain. anyay sahana unakee fitarat men nahin hai aur isi fitarat ke chalate unhonne pani men aag lagane jaisa kam karane nikal pade hain. charmakar samaj kee mang ko lekar 27 dinon tak bhopal ke roshanapura chaurahe par dharane par baithe suresh ko jab akhabaron men paryapt jagah nahin mili to unhonne man men than liya ki ab ve akhabaron men apani khabar chhapavane ke lie nahin jaenge balki apana akhabar nikalenge jo unake samaj kee aavaj uthane men aage rahega. is tarah ek akhabar ka janm huaa aur nam rakha gaya bal kee khal.

yah suresh ka hi sahas tha ki jeb men footi kaudi nahin aur akhabar shuroo karane kee than li. suresh nandamehar bhakt kavi raidas kee parampara ko kahin aage badhate dikhate hain to kahin unakee takat dushyant kumar ke gazal kee vah lainen hain jisamen unhonne likha tha- kaun kahata hai aasaman men surakh nahin hota, ek patthar to tabiyat se uchhalo yaron. kahana nahin hoga ki suresh ne aasaman men

surakh kar dikhaya hai. lagatar panch salon se bina naga kie masik roop men akhabar ka prakashan usake bhitar sulagati aag hai.

ek charmakar se patrakar banane kee tathakatha sunate samay suresh ke chehare par kabhi chamak aa jati hai to kaee bar nirash bhi dikhata hai. nirasha ko vah apane pas fatakane dena nahin chahata aur isalie vah jaldi ubar jata hai. usakee shikayat jamane bhar se hai aur yah shikayat use apanon se hai. samaj ke hak ke lie ladane ko nikale suresh ko kadam-kadam par virodh ka samana karana padata hai. kabhi usakee garibi aade aati hai to kabhi usakee vah aupacharik shiksha jo patrakarita ke lie jaroori hai. vah garibi aur aupacharik patrakarita shiksha ko lekar bahut chintit nahin rahata hai. usaka manana hai ki usake is kam men patrakarita ke anubhav rakhane vale anek sathiyon kee khoob madad milati hai.

suresh batata hai ki shasan ne ham logon ko apane paramparagat pesha jari rakhane ke lie gumatiyan di thi lekin vah gumatiyan itani chhoti thi ki isamen hamara gujara nahin chalata tha so hamane isake lie shasan aur afasaron se man-manauvval kee lekin kisi ke kan men joon nahin rengi. virodh-svaroop hamare samaj ke logon ne roshanapura chaurahe par dharana diya. akhabaron se apeksha thi ki hamari mangon ko ve apane akhabaron men pramukhata se jagah denge. jagah to mili lekin aavaj buland karane layak nahin aur isi ka khamiyaja hamen bhugatana pada. lagatar 27 dinon tak ham dharane par baithe rahe aur benatija dharana khatm karana pada. akhabaron men dharane kee khabar pramukhata se nahin chhapane ke karan shasan-prashasan bhi ganbhir nahin huaa aur hamari mang adhoori rah gaee.

is ghatana ne mere bhitar vidroh paida kar diya aur mainne tay kar liya ki ab khud ka akhabar nikala jae aur apani bat likhi jae. akhabar nikalane kee aupacharikata se main aparichit tha lekin patrakar dost santosh tivari ne madad kee aur mujhe bal kee khal nam dilli se mil gaya. khabar men bal kee khal nikali jati hai lekin is nam ke pichhe kee kahani bhi doosari hai. mere pas itana paisa to tha nahin ki akhabar ke prakashan ka kharcha utha sakoon to

apane ek naee mitr se kaha ki tera pesha bal ka hai aur mera khal ka (joote banane ka) to kyon n ham donon milakar akhabar shuroo karen. usakee maukhik sahamati ke bad akhabar ke lie nam bal kee khal bheja. bad men mera vah dost baink kee naukari men chala gaya aur mainne akele hi akhabar ka prakashan shuroo kiya.

suresh batate hain ki samaj ke kuchh logon kee madad se akhabar chhapane laga. dilli aur munbaee ke samaj ke logon ka protsahan bhi mila. samaj ke logon ne aarthik sahayata dekar mere kam kee nirantarata banaye rakhi. ab janasampark sanchalanalay aur doosare vibhagon se bhi vigyapan ke roop men aarthik sahayata milane lagi hai. suresh batate hain ki vartaman samay men bal kee khal kee koee sadhe sat hajar pratiyan chhapati hain aur isake varshik sadasy bhi hain. vigyapanon ke roop men prapt rashi se chhapaee ka kharch nikal aata hai.

samachar prapti, sanpadan aur chhapaee kee prakriya ke bare men suresh batate hain ki alag alag sthanon se patrakarita men roochi rakhane vale sathi samachar bhej dete hain. main aur samaj ke kuchh log jo ki isamen roochi rakhate hain, sanpadan men sahayog karate hain. shasan kee hamare samaj ke lie banaye gae karyakramon ka vivaran bhi prakashit karate hain taki logon ko isaka labh mil sake.

ek charmakar dvara samachar patr ke prakashan kee bat to bahut logon ko maloom hai lekin bahut thode se logon ko yah bat maloom hogi ki suresh letar pres ke dinon men kampojing ka kam karata tha aur usane yah kam sikha bhi hai. usakee roochi aaranbh se apane paramparagat peshe se pare patrakarita men rahi hai lekin jivanayapan ke lie use apane paramparagat vyavasay par hi nirbhar rahana padata hai.

bal kee khal ke panch sala safar ka anubhav suresh nandamehar ke lie khatta-mitha raha hai. mantree gopal bhargav hon ya kamishnar janasampark jab suresh ko bal kee khal ke nam se pukarate hain to usake chehare par prasannata jhalakane lagati hai. kaee bar isake karan kaee patrakar naraj bhi ho jate hain, aise men suresh dukhi ho jata hai. use khushi is bat kee bhi hai ki apane akhabar ke silasile men vah adhikariyon se mel-mulakat karata rahata hai lekin kabhi kisi ne suresh nandamehar ko anadekha nahin kiya balki usake prayas kee sarahana hi huee hai.

suresh nandamehar kee ichchha hai ki ek bar vah mukhyamantree shivarajasinh chauhan se jaroor mile. vah yad karata hai ki bhopal ke politeknik chaurahe par usake pita kee dukan thi aur tab shivarajasinh chauhan hamidiya kolej men padh rahe the. is bich usakee ikka-dukka mulakat hai. shivarajasinh kee sahajata se suresh prabhavit hai.

yah poochhe jane par ki dinabhar akhabar ke lie bhagadaud aur der rat tak dukan par kam karane ke bad kabhi aisa nahin laga ki ab joote-chappal kee dukan band kar di jae, is par suresh kahate hain ki dukan band kar diya to mera aur mere bachchon ka kya hoga, unhen khana-kapada kahan se milega....vah kahata hai n to mujhe joota banane men sharm hai aur n batane men...akhabar to madhyam hai mere bhitar ke gusse ko nikalane ka...yah mere jivanayapan ka jariya nahin hai...yah thik hai ki is dhandhe se meri tabiyat par viparit asar ho raha hai lekin isaka koee vikalp bhi to nahin hai.

akhabar prakashan ka suresh ko junoon hai aur isalie sham panch baje se rat barah baje tak apani dukan men joote banane aur marammat ka kam karane ke bad subah se akhabar ke lie sakriy ho jata hai. char bachchon ke pita suresh nahin chahata hai ki usake bachche charmakari ke pushtaini dhandhe ko apanaye. vah apane bachchon ko achchhi se achchhi shiksha dena chahata hai aur de bhi raha hai. sabase badi bitiya anita is sal 12vin kaksha men pahunch gayi hai aur pita ke akhabari kamakaj ko kushalata se samhalati hai. beton kee roochi joote ke dukan men baithane kee nahin hai. vah bhi pita ke akhabar men roochi leta hai.