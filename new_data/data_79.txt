source: http://desitoons.blogspot.in/2008/08/posts-of-blog-rachanakar_02.html

pan. jasaraj kee madhur aavaj fijan men goonj rahi thi piya mohe ang lagaee lo... piya mohe ang lagaee lo. tep ke samane baithe thakur sab ka sir bhi usi ridm men tal de raha tha, aankhe minchi-minchi ja rahi thi, mutthiyan bhinchi-bhinchi ja rahi thin. thanedari se ritayarament ke bad unaka ye shauk khasa ubalen marane laga tha. poore jivan men unhen kisi kee tabiyat se thukaee karane aur jamakar klasikal sangit sunane men jitane aanand kee anubhooti hoti thi usakee tulana to bakaul ritayard havaladar lapatan chhote 'har kes men dhara 3॰2, 376, 12॰, 42॰ aadi kee gunjaish kee tanmayata ke talash se hi kee ja sakati hai'' halanki thakur sa'b prayoriti ke taur par sangit-sadhana, pitaee kee kamana, suvidhashulk kee bhavana ko kramanusar samayojit karate the, jise ve paristhiti v jagah kee suvidhanusar oopar se niche tatha niche se oopar ke kram men vyavasthit karate rahate the. 

to filahal ve sangit sun rahe the. gharavale aur mohalle vasiyon ka manana tha ki ve kisi ko tadapane aur 'tarchara' karane kee apani praiktis ko niyamit jari rakhane kee bhavana ke antargat is mahafil ka aayojan karate rahate hain. balki kaee shatiron ka to manana tha ki dalan men dera jamae baithe thakur sa'b door se aane-jane vale ke aadhar par 'tarchara' kee vanchhit 'digri' ka kaisit lagakar volyoom ke tregar ko dabate hain. aaropi ke najadik aate hi use jabardasti rokakar pas vali khatiya par bitha lete h. fir jab tak do-tin 'digriyon', unaka vanchhit prabhava, usase samane vale ke chehare par ubhari pida kee lakeeren, 'apane jamane' ke kisson ka aartanad in sabaka milajula prabhav usake chehare par har kon se dekh nahin lete hai. usaka chhoot pana asanbhav hi tha.

...to bakaul in shatiron ke thakur sa'b sedist the, parapidak jo ritayarament ke bad bhi penshan kee evaj men apani nakari bamulahija baja rahe the. pair men lagi kisi goli ke karan langadate rahane ke chalate door-door tak 'shikara' khojane nahin ja pate the, so najadikee nirih logon par hi julm dha rahe the. balki kuchh atirikt shatiron ka to manana tha ki esapi n ban pane ke malal ke karan ve aaj bhi dyooti bajane men lage hain, taki marate-marate hi sahi dipartament unhen 'manada' esapi kee padavi jaise kuchh vyavastha nikal kar thama sake.

...to ab drishy parivartan ke tahat ve dalan men baithe hain. sangit sun rahe hain, saraunte se supari kat rahe hain. so mutthiyan bhinch nahin pa rahi hain. anguli katane ka dar hai, jis karan aankh bhi minch nahin pa rahi hai. lapatan chhotoo pas men baithe hain, unake jamane se rajadar-sajheedara, vasooli-ejenta, mukhabira, thukaee-pitaee, vasooli ke pratyek maukon ke aayojan ke sanyojanakarta. ritayarament ke bad bhi ve khud ko dyooti men hi manane kee mansha ke tahat thakur sa'b ke 'krityon' men sahayogi kee haisiyat se aaj bhi khade najar aate hain. shikar kee pakad aur usakee 'aakarikee' men praranbhik parivartan ka mahati dayitv bhi varshon unhin ke pas raha hai. isi ke chalate ve abhi bhi 'samaj ke dushmanon', rishtedaron men apane virodhiyon ko gahe-bagahe lekar thakur sa'b ke pas pahunchate rahate hain, taki sammilit aayojan ke madhyam se kisi sima tak apani dyooti bhi poori kar len aur purane jamane ka raub galib kar usake dil men dahashat bhi baithaee ja sake. pas pahunchane valon ke lie thakur sa'b ke pas apane jamane ke kisson ke alava har mudde par maulik vichar bhi the, jise ve pulisiya vinamrata se prastut kar samane vale ko abhibhoot kara dete the.

aaj chhotoo ko sa'b behad udas lag rahe the. aisa to unhonne sa'b ek-do maukon par hi dekha tha, jabaki mainabaee rammoo ke sath bhag gaee thi ya jab unhen mile mote mal ka kafi hissa oopar sahab ke lie bhijavana pada tha. don hi avasaron par unaka vairagy jaga tha, sansar nashvar laga tha. tab chhotoo ne hi gam men ghulate sa'b ke samane do 'pakada' prastut kee thin, jinakee tabiyat se dhulaee karane ke pashchat sa'b vairagyashram se vapas laut pae the, anyatha to pulis dipartament se ek atyant pratibhashali vyaktitv kee asamay hi rukhasati hoti dikh rahi thi.

''sala! desh doobega, gart men hi jaega.'' isake pahale kee chhotoo poochhate thakur sa'b bol pade chhotoo ne aankhen failaeen, sir hilaya, bat ka sir pakadane kee asafal koshish kee.

'dekho, sansadon ko, rupae le lie sansad men gaddiyan lahara din. doosari partiyon par rishvat dene ke aarop laga die. kaisi andheragardi chal rahi hai', thakur sa'b ne fir kaha.

''han, sa'ba'' chhotoo ne fir sir ghumaya, gardan hilaee jaisa ve samajh men aane ke bavajood bhi sa'b kee dyooti poori karane ke lie pahale se fiks aadat ke mutabik karate rahe hain.

''eeman-dharam kee kaisi aisi-taisi kar rahe hain'', thakur sa 'b ne apana volyoom tej karake tep ka dhima kiya.

''hujoor ne durust faramaya'' chhotoobola.

''tay kar ke rupae lekar jaban se mukarate hain, aise to len-den se sala bharosa hi uth jaega, len-den ke bad bhi kam kee tasalli nahin rah jaegi. aisa duniya se bharosa vishvas nam kee chij khatm ho jaegi.'' thakur sa'b ne kaha. fir bole- ''tujhe rukkan halavaee yad hai'',

''han, sa'ba''-chhotoo bola.

''jise jhagada karane ke jurm men pakada gaya tha.''

''han sa'ba''

''pata hai usase marapit kis bat par kee thi? ''

''han saba''

''abe, han sa'b. han sa'b..... pata hai to bol na'' thakur sa'b gusse men bhunabhunae.

''han sa'ba, vo rukkan aur dammoo teli ne kisi kee pitaee ka theka liya tha, fir dammoo ne paisa lekar bhi pulis ko khabar kar di thi. isi bat par to rukkan ne use khoob mara tha. hain na sa'ba'' chhotoo bola.

'abe, fir rukkan ne thane men is bat ko lekar hangama machaya tha ki dammoo pakshadrohi hai, mukadama usake khilaf hona chahie, ek bar juban dene ke bar usane kam to poora kiya nahin. shikayat kee so alaga'. ''poore thane ne usakee is bat par hami bhari bhi ki nahin?''

''han, bhari to thi sa'ba''

fir kaise apane kam poora n kie jane ka svatah sangyan lete hue donon pakshon ka paisa lavaris manakar use chhinakar pulis ke khate men dal liya tha. ''kya aarop lagaya tha donon par.''

''sa'ba, char sau bisi ka. kam eemanadari se poora n karane ka, dhokha dene aur shantibhang karane ka.'' chhotoo ne kaha.

'fi r kaise logon kee eemanadari itani kam hoti chali ja rahi hai ki dam lete hain, kam poora nahin karate.'

''lekin sa'b samane vali parti bhi to mana kar rahi hai ki usane paisa diya hi nahin.''

''o...! ho..! lapatan too sala jindagibhar havaladar hi rahega.'' abe main kahe ke lie udas hoon. samane vali parti kah rahi hai diya nahin hai, ye vale jama karane pahunch gae. 'abe paisa to lavaris huaa na, lavaris paisa yani jabti banegi, yani pulis kee jaroorata, yani hamari jaroorat aur ham hain ritayard.' 'ab samajha main kyon udas hoon thakur sa'b ne kuchh tan milane ke andaj men samajhaya.'

hain...!, lapatan chhotoo kee aankhen fir faili.

''karodon rupae pade hain markat men jabti banakar jama bhi ho gae aur ham yahan baithe hain us jabti men apana 'anubhava' nahin dikha pae. pata nahin saksham-sakriy-karmath logon ko kyon jaldi ritayar kar deti hai sarakar.'' thakur sa'b shahanaee ke sed varjan vali aavaj men bole

'ye to usool hai janab.' janata kee itani 'karmathata' se seva karane ke bad us aadami ko bhi to aaram kee jaroorat padati hogi. is karan sarakar use ritayar karake ghar bitha deti hai.' lapatan ne aise bola ki thakur sa'b ko usaka chehara gar se dekhana pada ki kahin isamen varma dipti sahab kee aatma to nahin aa gaee. aisi gyan kee baten to ve hi karate the. jinake karan hi nikale gae the naukari se, fir kahin kheti-badi jaisa kuchh-kuchh karane lage the unhen yad aaya.

''abe, to jab ham jaise sakriy ko ek umar ke bad aaram ke nam par ghar bitha dete hain, to janata kee chaubis ghante seva karane vale janapratinidhi to hamase jyada nahin thak jate honge. unhen kyon nahin aaram diya jata. ye kyon vilanbit rag sari umar chhedate rahate hain. inake khilaf pablik bhi koee mahaul nahin banati.''

'sa'b pablik ka kam to har rag par taliyan bajana hai. pablik rag kee barikiyan samajhane lage to sevakon, visheshagyon kee dukanen hi na band ho jaen.' chhotoo ne gale ko sadhakar pet se kamal ka svar nikala.

'abe, lapatan toone to kya komal-svar lagaya hai?' thakur sa'b ne kaha.

'basa, sa'b aaf sath rahate-rahate ye 'komal-madhyama' suron kee mamooli samajh baith gaee hai, nahin to mere lie to miyan kee todi aur tang todi ek hi bat thi.' chhotoo ne kisi sajinde kee tarah gardan ko halke se jhukakar kaha.

'sahi kaha toone lapatana, hamin ne tujhe kabil banaya hai. hamare jaise desh ke pratyek afasar ka karttavy hai apane sahayogi ko kabil banana, taki usakee virasat ko aur aage badha sake, hai ki nahin.'' thakur sa'b ne gali kee taraf dekhate hue bat poori kee.

'hujoor....' chhotoo bola.

itane men thakur sa'b ne dekha door se khaddar men badari bhaiya chale aa rahe hain. lapakate hue aankhon men chamak lie chhotoo se bole-'dekha, is neta kee chal to dekha',

itane men badari bhaiya lapak ke khatiya par pasar gae. neta the, so kisi bhi aire-gaire se bhi bina mile nikal jane ko 'neta men khota, vot men chota' kee ukt ke aaine se dekhate the. vahin, mohallevasi the, so janate the ki thakur sa'b ke radar men aa jane ke bad khisak jane kee kisi kee majal nahin. bina kisi nimantran ke aakar biraj gae.

bole- 'panon lagan thakur sa'...

'panon ko bhi hath lagaoge ki yoon hi 'panv lagana' ka aashvasan market men uchhal rahe ho, badari. kaiset ke dher men 'khasa' kaisit dhoondhate-dhadhate thakur sa'b ne kaha.

''je bhali kahi, thakur sa'ba, panv lagan se to jaise aadarabhav chala hi gaya hai.'' khatiya par baithe-baithe fir bole badari.

'abe, paranpara ko gali bhi de raha hai aur panv ko hath bhi nahin laga raha hai', thakur sa'b kaisit milane kee khushi aur gusse ke mishrit svar men ek sath bole.

'n thakur sa'b dekho, shraddha to man men hoti hai, bakee sab to dhong-dhatoora hai' badari bhaiya bhi purane ghagh.

'abe, ye sansad men kya hangama kar rahe ho tum log.' kaisit bajate hi thakur sa'b ka poochhatachh ka kram bhi shuroo ho gaya.

'kuchh nahin thakur sa' bas sahamati-sahamati jaisa kuchh banane ka prayas kar rahe hain, mamala kuchh baitha nahin.'

'abe, to tum kis marj kee dava ho, tum jakar baitha aate.' yahan to har lebal ke chunav men mamala bithane ka dam bharate ho', jahan jhagada-tanta dikha tumhari soorat jaroor dikh jati hai.' thakur sa'b ne lapatan ko badari kee 'histishita' batana shuroo kee. 'fir mamala jamane ke nam par donon partiryon se 'mamala' jama lete ho'.

''je fir bhali kahi thakur sa'ba, badari bhaiya ne dant nipore, ''vo to ka hai ki is bar mamala jara oonche lebal ka hai. ham thahare jila stariy neta to mamale men 'inti' baith nahin paee.'

''abe to kya tumhare bhi 'lebala' hote hain, ham to sare 'sharifon' ko ek hi shreni men rakhakar dhunakate the, kabhi antar nahin kiya, len-den men t apane-parae tak ka lihaj nahin kiya, itane pakke the usoolon ke, ab to usoola, niyam-kayade sabake sab jaise 'sanvidhana' banate ja rahe hain. keval sanshodhan ke lie bhar jaroorat rah gaee hai. ham to jaban ke itane pakke the ki bas kah di so kah di, rupae le lie so le lie. fir bhale hi havaladar ko havalat men kyon n thoonsana pade, ab to log ka vachan-dharam kuchh men bhi yakeen rah hi nahin gaya hai. thakur sa'b ne kaha fir chhotoo kee taraf sir kiya.

''khari bat kahi sa'b.'' chhotoo ne tasdik kee

''ab lapatan se hi poochh lo.'' thakur sa'b ne badari bhaiya kee taraf gardan ghumakar kaha

'hamare to har chij ke ret 'fiksa' the, jhagada-fasada, marapita, loot-khasot? jaisa kam vaisa dama, kaee bar to log peshagi de jate the, bakee kam ke bada, koee tanta nahin. molabhav se to hamari shan ghatati thi, kyon? lapatan

''bilkula, hujoora'' chhotoo ne kaha.

'basa, ek hi bat se hamen chidh thi kisi mahila kee ijjat aabaroo par hath dalane vale aur usase chhedachhad karane vale ko t ham kisi keemat par nahin bakhshate the. thane men hi ulta tang kar sare kasabal nikal dete the. thakur sa'b ne hava men hath laharakar 'ekshan riple' kiya.

'par hujoor in dinon desh men neta jo kar rahe hain usase to poori duniya men bharatamata kee ijjat tar-tar ho rahi hai.' lapatan oonchi tan men bola.

''kya kaha toone lapatana'' thakur sa'b gurrae.

'vahi hujoora, sadan se sadak tak rajaniti men jo chal raha hai usase to bharatamata kee aankhen jar-jar ho rahi hongi.'

lapatan ne oonchi tan par sur ko thaharav diya.

'thik kaha toone, ham jaise adham kam karane vale tak man-bahanon kee ijjat sir aankhon par rakhate hain. ek ye hain, duniya hans rahi hai inhen laj nahin aa rahi. thakur sa'b ne jindagi men pahali bar sachcha sur lagaya.

''sun rahe ho badari bhaiya sab kee bat ko.'' lapatan ne badari bhaiya kee taraf dekha.

badari bhaiya dalan se utarakar suresh pansari kee dukan kee or jate dikh rahe the, ek 'mamala' jamane ka kuchh paisa us par bakaya tha, thakur sa'b aur lapatan kee aisi fijool baten sunane ke bajae ve 'vot men chota' ka khatara uthane ko taiyar the.

thakur sa'b sakate kee halat men baithe the. pichhe fir pan. jasaraj fir ''mail dhule man ke, rangi shyam ke ranga'' ka aalap chhede the. lapatan tan ke sath sir hila raha tha, use n jane kyon ye sangit-rag achchha lag raha tha, behad achchha.