source: http://desitoons.blogspot.in/2008/08/posts-of-blog-rachanakar_20.html

hamara desh ek hai. hamari sanskritik virasat ek hai. is desh men bole jane vali bhinn-bhinn bhashaon ke 50% se adhik shabd ek saman hain. fir bhi yadi ek rajy ka nivasi doosare rajy men jae to bilakul ajanabi ho jata hai. isake viparit yoorop men alag-alag desh hain, unakee sanskritik virasat alag-alag hain. unakee bhashaon men pae jane vale shabd bhi saman nahin hain. fir bhi yoorop ke ek desh ka nivasi agar doosare desh men jata hai to bhasha se usaka aparichay, aatmiyata men badhak nahin banata.

isake anek karanon men se shayad sabase jyada mahatvapoorn karan hai lipi. yoorop kee sabhi bhashaon kee ek lipi- roman lipi unake ek doosare ke najadik aane aur paradeshi bhashaen sikhane ka karan banati hai. yoorop ka nivasi doosare yooropiy desh men ja kar bhi anajan nahin rahata kyonki vah lipi ke karan jagahon, bason, sadakon aadi ke nam pahachan leta hai aur thoda prayas karane par bhasha ka bhi kamachalaoo gyan hasil kar leta hai. isake viparit hamare ek rajy ka nivasi matr lipi ke bhed ke karan doosare rajy men ajanabi aur paraya ban jata hai. udaharan ke lie bengaloor men 'ramanagar' ke samane khada vyakti yah nahin jan pata ki vah 'ramanagar' ke samane khada hai. jabaki ramanagar shabd usaka parichit hai keval lipi ke karan vah paraya ho gaya hai.

aaj duniya sikudati ja rahi hai. log ek antararashtriy lipi kee bat karane lage hain. hamare svatantrata sainaniyon kee drishti se bhi yah bat chhupi nahin thi. unhonne is samasya par ganbhir vichar vimarsh kiya, isake itihas kee khoj kee. vibhinn lipiyon ka tulanatmak adhyayan kiya. isake natijon ne unhen sukhad aash‍chary se bhar diya. unhonne paya ki –

1. hamari kaee bhashaen ek hi lipi men likhi jati hain, jaise hindi, sanskrit, nepali, marathi aadi bhashaen devanagari lipi men likhi jati hain aur asamiya aur bangala bangala lipi men aur urdoo aur kashmiri arabi lipi men likhi jati hain.

2. kaee lipiyan alag hone ke bavajood bahut kuchh saman hi hain. jaise devanagari aur gujarati ya kannad aur telugoo lipiyan.

jab inhonne isaka karan khoja to paya ki aaj se takariban 2000 sal pahale hamari sabhi bhashaen ek hi lipi men likhi jati thin. yahan yah kahana aprasangik nahin hoga ki purane bharat men sanskrit ek bhasha thi aur us vaqat isake alava kaee aur bhashaen bhi maujood thin. aaj durbhagy se ve bhashaen nahin milatin parantu purane sahity men kabhi-kabhar unaka zikr aa jata hai, aachary kishori das vajapeyi ne apani vikhyat pustak 'hindi shabdanushasan' men sabit kiya hai ki bharat kee aadhunik bhashaen sanskrit se paida nahin hueen balki isake sath hi bole jane vali kaee doosari bhashaon se vikasit huee hain. lekin agar hamen purane bharat men ek hi bhasha hone ka bhram hota hai to isaka karan vibhinn bhashaon dvara ek hi lipi ka istemal karana hai. aisa bhi nahin hai ki us samay doosari lipiyan nahin thin. parantu us samay ke logon ne desh kee ekata ke lie yah zaroori samajha ki ek hi lipi apanaee jae. aur yah lipi thi- brahmi lipi.

do hazar sal ke betaratib vikas ne durbhagy se brahmi lipi ko 10 lipiyon men badal diya, jo hamari aadhunik lipiyan hain. hamare svatantrata sainaniyon ke man men aaya ki agar aaj se 2000 sal pahale is desh kee ek lipi ho sakati thi to aaj kyon nahin ho sakati.

unhonne tay kiya ki hamari ek rashtr lipi honi chahie. jo pahale apani lipi ke sath-sath is lipi men bhi samagri chhape aur bad men doosari lipiyan chhod kar ek hi lipi rah jae. gahan vichar vimarsh ke bad ve is natije par pahunche ki devanagari lipi hi hamari rashtr lipi ho sakati hai. rashtr lipi ke roop men yani bharat kee sabhi bhashaon jaise panjabi, gujarati, telugoo, tamil aadi kee lipi ke roop men devanagari ko apanae jane ke samarthakon sabhi bhashaon kee vibhootiyan shamil thin. jaise gujarati bhashi- mahatma gandhi, marathi bhashi- bal gangadhar tilak, panjabi bhashi- shahid bhagat sinh, bangala bhashi- sharadacharan mitra. par devanagari hi kyon? kyonki devanagari lipi ke ---

k. hindi, marathi aur nepali kee lipi hone ke karan is desh kee bahusankhyak janata is lipi se parichit hai.

kh. sanskrit kee lipi hone ke karan is desh ke paranparagat roop se padhe-likhe tabake is lipi se parichit hain.

g. kaee doosari lipiyan jaise gujarati, gurumukhi aadi lipiyan bhi devanagari se kafi milati hain. atah in bhashaon ko bolane vale log bhi devanagari se aparichit nahin hain.

gh. sabase mahatvapoorn yah ki vibhinn puravasheshon se pata chalata hai ki kannad aadi bhashaon ke tamr patr aadi devanagari lipi men likhe milate hain. yani yah pahale hi rashtr lipi rah chukee hai.

par isamen kuchh samasyaen bhi hain. vibhinn bhashaon men kuchh aisi dhvaniyan ya chihn vikasit ho gae hain jo hindi devanagari men nahin milate. to kya kiya jae.

vibhinn vidvanon ke sahayog se bharat sarakar ne nae chihn vikasit kar hindi devanagari ko badhaya taki yah bharat kee sabhi bhashaon kee dhvaniyon ko vyakt kar sake. ise parivardhit devanagari nam diya gaya. sarvapratham 1966 men bharat sarakar ke kendriy hindi nideshalay ne ise chhapaya aur vitarit kiya.

aajadi ke dauran devanagari lipi men kaee bhashaen chhapane ke kaee prayat‍n hue jinamen sharadacharan mitr kee patrika 'devanagar', baboo ramanand chatarji ka patr 'chaturbhashi' jisamen hindi, gujarati, marathi aur bangala ke lekh devanagari lipi men chhapa karate the; aazadi ke bad 1953 men hamare pahale rashtr pati do. rajendr prasad ke sanrakshan men 'devanagar' ka punarprakashan aaranbh huaa. isake atirikt gyanapith prakashan aur sahity akademi ne bhi bhinn bhashaon ke sahity ko devanagari men lane ka kam kiya. urdoo ka to sara sahity hi devanagari men chhapata hai. kendriy hindi nideshalay aur rajabhasha vibhag ne bhi aise kaee prayas kie.

bharatiy bhashaon kee kanpyootari ke itihas men 15 aprail 2005 ka din aitihasik hai. is din bharat sarakar ne aisa kadam uthaya hai ki jisane tamil kanpyootari ke raste men aane vali sari badhaon aur samasyaon ka hal ek hi sidi men upalabdh kara diya. aur vah bhi bilkul muft, jise aap nissankoch apane mitron ko vitarit bhi kar sakate hain. yah sidi soochana praudyogikee men bharatiy bhashaon ke upayog ko badhava dene ke soochana praudyogikee vibhag aur sanchar evan soochana praudyogikee mantralay ke rashtriy prayas ka ek kadam tha. sanchar evan soochana praudyogikee mantree shree dayanidhi maran ke dimag kee upaj yah pariyojana sabhi bharatiy bhashaon ke softaveyar upakaranon ko muft aur mukt upalabdh karane kee hai. jab yah pariyojana poorn hogi to sabhi 22 bharatiy bhashaon men is prakar kee sidiyan jari ho chukee hongi.

is pariyojana ke agale charan ka din tha 20 joon 2005, jab rashtriy salahakar parishad kee adhyaksha aur bharatiy rashtriy kangres kee adhyaksha shreemati soniya gandhi ne "hindi softaveyar upakarann" namak sidi ka lokarpan kiya. is avasar par hamare pradhanamantree shree manamohan sinh bhi upasthit the. sanyukt pragatishil gathabandhan ke sajha nyoonatam karyakram ka ek mudda soochana praudyogikee ka vahaniy keemat par prasar karana bhi tha. is sidi par jari apane sandesh men shree dayanidhi maran ne kaha tha—"mujhe poora vishvas hai ki yadi kanpyootar ke labh aam janata tak pahunchane hon to isaka upayog unakee apani matribhasha men kiya jana anivary hai. isake lie aavashyak font aur bhasha ke softaveyar upakaran logon ko aasani se upalabdh hone chahie. mujhe ummid hai ki hindi bhasha se sanbandhit ye softaveyar upakaran tatha font nihshulk upalabdh hone se aam janata ko bhi kanpyootar ka prayog karane ke nae avasar milenge." aur yah nishchit hi ek nishtha aur samarpan ka mamala hai.

unhonne lokarpan ke avasar par kaha ki yah sasti aur sthaniy praudyogikee ko janata ko upalabdh karane kee disha men ek kadam hai. ve manate hain ki vyavasayik utpadon ka mahatv hai par ghareloo soochana praudyogikee upabhog ke vikas ke vartaman charan men font aur softaveyar upakaranon ko tab tak vitarit nahin kiya ja sakata jab tak ki ve muft aur mukt n hon. jo praudyogikee vahaniy hogi vahi bharatiy logon kee rachanatmak kshamata ko unmukt karane kee sanbhavana rakhegi. itane roopon men jinakee ham kalpana bhi nahin kar sakate, aur jaisa ki vikasit deshon ka anubhav raha hai.

is sidi ke jariye sabase achchhi bat yah ho rahi hai ki aam aadami ke hit men bhashayi praudyogikee ke prayogashalayi utpadon se upayogita utpadon men roopantaran ho raha hai. isase nishchay hi vyaktigat kanpyootaron kee khapat badhegi. jisase gramin kshetron men doorasanchar aur brodabaind kranti men teji aaegi. isase ee-shasan aur ee-shiksha men anuprayogon ka bhi vikas aur prasar hoga, jo sthaniy star par sarthak hoga.

yah maikrosoft aofis jaise vindoz anuprayogon men hindi men taip karane kee suvidha pradan karata hai. kisi bhi shabd sansadhak dvara nirmit kisi samagri ko dekhane tatha use mudrit karane ke lie titief fonton kee aavashyakata hoti hai. fonton kee shaili tatha aakar mudrit samagri tatha pradarshan ko padhane men aakarshak banate hain. is sidi men hindi bhasha ke sundar tarike se nirmit 365 titief font hain. titief men ek kunjipatal draivar kee aavashyakata hoti hai, at: sanbandhit kunjipatal draivar bhi upalabdh karae gae hain. is taiparaiting tool kee sahayata se deta ka nirman kisi bhi vindoz aadharit anuprayogon arthat vindoz 95, vindoz 98, vindoz 2000, vindoz eksapi men kiya ja sakata hai. yah inskript, taiparaitar aur fonetik tin tarah ke kunjipatal leaaoot upalabdh karata hai.

yah maikrosoft aofis jaise vindoz anuprayogon men vibhinn font nirmataon ke fonts se hindi men taip karane kee suvidha pradan karata hai. isaka vikas saibaraspes maltimidiya li. ne kiya hai. isaka pratishthapan karake prayokta vibhinn tarah ke font yani ekabhashi, bahubhashi font vibhinn anuprayogon men tin kunjipatalon (dioee, taiparaitar aur egjikyootiv) men se kisi ka bhi upayog kar vividh troo taip fonton men hindi men deta taiyar kar sakate hain. maltifont injan kee ek hi jiyooaaee se samuchit injan evan fonton ka chayan is upakaran kee visheshata hai. deta ka nirman kisi bhi vindoj aadharit anuprayog men kiya ja sakata hai, udaharan ke lie emaes aofis 2000 men deta ka nirman karane ke lie vibhinn prakar ke kunjipatalon ka istemal kiya ja sakata hai jaise ki insakript, fonetik tatha taiparaitar jo kisi vishisht softaveyar men upalabdh karae gae hain. deta ka nirman vina98/vinaenati/vina2000/vinaeksapi aadi men kiya ja sakata hai.

jaisaki pahale bhi bataya gaya hai, yahi font vartaman aur bhavishy ka manak hain. isalie yadi aapake pas vindoz 2000 ya vindoz eksapi hai, ya koee any yoonikod samarthak aopareting sistam hai, aur jis anuprayog men aapako kam karana hai, vah yoonikod samarthak hai, to inhin fonton ka istemal karen. inhen instal karane se pahale oopar di gaee vidhi se apane aopareting sistam men hindi ko sakriy kar len. inaka istemal behad aasan aur sarvavyapi hai, intaranet par adhikansh samagri inhin fonton ka istemal karake taiyar kee jati hai. yadi aapane apani vindoz eksapi men hindi ko sakriy nahin kiya huaa hai, aur in font men taiyar koee samagri vaib ya ee-mel se aapako prapt hoti hai to bhi aap use padh paenge, sanrakshit kar paenge aur usaka print bhi le paenge, yani usaka manachaha istemal kar paenge. han, use sanpadit nahin kar paenge. sanpadan karane ke lie aapako keval apani vindoz men hindi ko sakriy bhar karana hai. abhi tak yoonikod men samanyatah ek font upalabdh tha—'mangal', vindoz eksapi ke sath 'eriyal yoonikod emaes' aaya, ek aadh font aur taiyar kie gae, parantu kul milakar yoonikod men fonton ka abhav tha. is sidi men 160 yoonikod aadharit opanataip font die gae hain. isase yah kami bhi ab door ho gaee hai. soochana-samagri ke nirman tatha pradarshan ke prayojan se in fonton ka vikas sundar roop men kiya gaya hai. font kee glifon ke aakaron kee ekaroopata ke karan font kee pathaniyata kafi adhik ho jati hai. font antarnirmit hain, jisaka tatpary yah hai ki is font ka prayog karake veb par soochana-samagri taiyar kee ja sakati hai aur kisi daunalod ke bina hi braujar men pradarshan ho sakata hai.

yah vibhinn opan taip fonts men hindi men taip karane kee suvidha pradan karata hai. yadi aap yoonikod anuroopi opan taip fonton ka istemal karana chahate hain, aur aap pahale se hi hindi taiping taiparaitar kunjipatal men karate rahe hain ya aap keval angreji men taip karana janate hain aur aapaka kam samagri ka kabhi kabhar thoda bahut sanpadan karana bhar hai, aur aapako inskript kunjipatal men taip karana nahin aata, to ghabaraie mat, aapakee samasyaon ka sath jist-oti taiping tool ko instal karake ho jaega. yah inskript kunjipatal leaaoot ke sath taiparaitar leaaoot aur angreji dhvanyadharit kunjipatal kee suvidha bhi upalabdh karata hai. taiparaitar leaaoot yani mainual taiparaitar vala kunji patal jo kafi sare doosare softaveyaron aur fonton ke sath upalabdh hota hai, ab isakee sahayata se yoonikod ke sath bhi upalabdh ho gaya hai. isake atirikt angreji taiparaitar ke anuroop yani 'e' kunji dabane se 'a' taip ho aur 'ke' kunji dabane se 'k' taip ho, isake lie dhvanyadharit kunjipatal (fonetik kee-bord) vikasit kiya gaya hai, jist oti taiping tool ko instal karane par is kunjipatal ka istemal bhi kar sakenge.

yah ek font storej kod se doosare font storej kod men parivartan kee suvidha pradan karata hai. is softaveyar se prayokta ek kod se doosare kod men deta ka parivartan kar sakate hain. yah tekt fail tatha deta fail donon ka hi parivartan karata hai. yah jist karda/jist shel men nirmit purane deta ko bhi parivartit karata hai. nae softaveyar men parivartan (naya deta farmet) men parivartan ke lie prayokta ke pas mool softaveyar (purana deta farmet) hona jaroori nahin hai. yah printaron aur net par kam karane valon ke lie bahut hi upayogi softaveyar hai. ve isakee madad se ek font men aaee fail ko apane manachahe font men parivartit kar usaka upayog kar paenge aur apane grahak ko usake manachahe font men parivartit kar de paenge.

