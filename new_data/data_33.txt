source: https://www.lds.org/general-conference/2014/10/finding-lasting-peace-and-building-eternal-families?lang=hif

Yeh Ishu Maseeh ka susamachaar hai joy ek neev pradaan karta hai jispar hum gehri shaanti aur anant parivaar gharein bana sakte hai.
Play
Hamare jiwan ki yaatra mein achche aur bure donon tarah ke samay hote hai. Har ek mein alag alag chunaotiyaan hoti hai. Hum kis tarah seekhte hai in badlaao mein jeena hamare khud ke buniyaad par nirbhar hai. Hamare Prabhu aur Uddhaarkarta ka susamachaar ek surakshit aur thos buniyaad pradaan karta hai. Yeh ek ek karke nirmaan hota hai jab hum Prabhu ke anant yojna ka gyaan paate hai Unke bachchon ke liye. Uddhaarkarta Swaami Shikshak hai. Hum Unke tarah jeete hai.

Dharamshaastra Unki gawahi dete hai aur hamare liye sampurn dhaarmikta ka uddhaaran pradaan karte hai taaki hum unhe kar sake. Maine pehle ke ek sammelan mein Girjaghar ke sadasyon ko batlaya hai ki mere paas kuch chotekitaab hai jismein meri maa ne likhaawatein ki hai Sahayak Sanstha ke paathon ki tayyaari karte samay. Yeh likhaawat pehle ke jaisa aaj bhi laabhdayak hai. Is mein ek 1908 mein Charles Edward Jefferso dwara likha dohraana hai Ishu Maseeh ke charitra ke baare mein. Ismein likha hai:

“Isaai hone ka matlab hai Ishu ko itni sachchaai aur utsaah se saraahna karo ki hum apna pura jiwan Unhe dein koshish karte samay.

“… Hum shaayad unki gawahi praapt karenge unke kahe shabdon, kiye kaamon, aur unki kahi khamoshi dwara bhi. Hum use us prabhaao se jaante hai jo usne sabse pehle apne doston aur dusra apne dushmanon par daala tha se, aur teesra un logon par jo us samay jiwit the. …

“Beeswi sadi ke jiwan ka ek visheshta hai bechaeni [aur katinaaiya].  …

“… Duniya kisi cheez ke liye ro rahi hai, par woh nahin jaante woh kya hai. Paesa aa gaya hai, … [aur] duniya mein … manushye ke gun aur gyaan se bane avishkaarein bahut hai, par … hum[abhi bhi] bechaaen, asantusht [aur] ghabraaya hue hai. …[Agar hum] Naya Niyam kholenge [hamein yeh shabd sabse pehle milenge], ‘Mere paas aao aur mai tumhe vishraam dunga, jiwan ki roti Mai hoon, jagat ki Jyoti Mai hoon, Yadi koi pyasa ho to mere paas aaye aur piye, Mai tumhe shaanti diye jaata hoon, Tum saamarthya paaoge, Tumhara mann anandit hoga’” (The Character of Jesus [1908], 7, 11, 15–16).

Purush aur mahilaa kuch had tak jinke saath rehne ko chunte hai unke hi tarah ban jaate hai. Woh jinka aadar karte hai aur unki nakal bhi karna chahate hai bhi unhein prabhawit karte hai. Ishu hi mahaan Uddhaaran hai. Gehri shaanti paane ka ek ho raasta hai Parmeshwar ki or dekhkar jiwit raho.

Ishu ke baare mein kya hamare adhyan ke liye zaroori hai?

“Naye Niyam ke lekhak …[Ishu] ke kad, unke kapde ya un gharon ke jahan woh rehta tha… ki parwaah nahin kiye the. …Woh ek charni mein paeda hua, ek kapentar ke dukaan mein kaam kiya, teen saalon tak padhaaya, aur phir krus par mar gaya. …Naya Niyam ayse logon dwara likha gaya tha jo chahate the ki hum apna dhyaan… [Unpar] dhare (Ishu ke yogta , 21–22) ek ashwaasan ke saath ki Woh sach mein Parmeshwar ka Putra tha aur hai, duniya ka Uddhaarkarta aur Muktidaata.

Mujhe vishwaas hai ki, Uddhaarkarta ka ek nitikatha, khaaskar hamare aaj ke dinon se taalluk rakhta hai.

YahMatthew adhyaaye 13, meim likha hua hai, jaha hum padhte hai:

“Par jab log so rahe the, to uska shatru aakar gehu ke beech jangli beej bokar, aur chala gaya.

“Jab shoot nikle, aur baalein lag gayi, to jangli daane ke paodhe bhi dikhaai diye.

“Is par grahast ke daaso ne aakar usse kaha, he Swami, kya tune apne khet mein achcha beej na boya tha? phir jangli daane ke paodhe usmein kaha se aaye?

“Usne unse kaha, ‘Yah kisi shatru ka kaam hai. Daaso ne usse kaha, Kya teri ichcha hai, ki hum jaakar unko bator lein?

“Usne kaha, Nahin; aysa na ho ki jangli daane ke paodhe batorte huwe tum unke saath gehu bhi ukhaad lo.

“Katni tak donon ko ek saath badne do: aur katni ke samay mai kaatnewaalo se kahunga ki pehle jangli daano ke paodhe batorkar jalane ke liye unke gatthe baandh lo, aur gehu ko mere anaajghar mein ikattha karo” (verses 25–30).

Manushye ke us puraane dushman ne kayi saadhanein paayi hai jisse woh jangli daano ko dur dur tak phenkega. Uske paas tarike hai hamare apne gharon ke shudhta mein daakhil hone ka. Bure aur duniyadaari ke tarike itne zyaada fael gaye hai ki unhe jad se hatane ka sahi raasta nahin milta. Woh taar dwara se aate hai aur hawaai ki or se jise prayog hote jo hamein shiksha aur manoranjan ke liye banaya hai. Jangli daane aur gehu kareeb aa gaye hai. Jo vyakti khet ke liye zimmedaar hai ko,uske ya uski puri shakti se, woh jo achcha hai ka poshan karna chahiye aur use itna mazboot aur sundar karna chahiye ki jangli daane use nahin akarshak lagenge. Hum Prabhu ke Girjaghar ke sadasye kitne dhanye hai hamare Prabhu aur Uddhaarkarta ke anmol susamachaar ko apne buniyaad ki tarah rehne ke liye jispar hum apna jiwan banate hai.

Mormon Dharamshaastra mein se 2 Nephi mein hum padhte hai: “Isliye, mai tumse phir kehta hoon ki agar tum sahi raaste se andar prawesh karoge, aur Pavitra Aatma graham karoge, tab woh tumhe bataega ki tumhe kya karna chahiye” (2 Nephi 32:5).

Hamein kabhi sansaar ke shor se us shaant, dhimi awaaz ko dabne aur tabaah nahin hona dena chahiye.

Hamein to pehle se chetaoni mil gayi hai in ghatnaaon ki jo hamare dinon mein ghategi. Hamara chunaoti rahega hum kaise Prabhu ke batlaaye baaki ke ghatnaaon ke liye tayyari karenge.

Kayi log hamare chintit samaaj mein samajhte hai ki parivaar ka bhang hona sirf dukh aur niraasha laaega ek pareshaan duniya mein. Girjaghar ke sadasye hone ke naate, hamari zimmedaari hai parivaar ko sambhaalna aur surakshit rakhna samaaj aur anantta ka mul ang banakar. Bhavishyevaktaaon ne baar baar chetaaoni di hai parivaar ke aniwaariye aur haanikaarak parinaamon ke baare mein jab parivaar ke mulye kam ho jaaenge.

Duniya hamein dekhti rahegi, aur hamein yeh dekhna hai ki hamara uddharan Prabhu ke rache yojna ko banaye rakhna aur sahara dena hai is maranshilta ke Unke bachchon ke liye. Sabse badhiya shiksha sachche uddharan se diya jaata hai. Hamare ghar pavitra sthaan hone chahiye duniya ke prabhaawon ko jhelne ke liye. Yaad rakhiye ki Prabhu ke badhiya ashirvaad sachche parivaaron ke dwara milte aur diye jaate hai.

Hamein apne maata-pita hone ki bhumika ko lagataar jaanchna chahiye. Ek bachche ka sabse shaktishaali shiksha unke parwaah karne waale aur sachche pitaaon aur maataaon se milta hai. Aao hum pehle maata ke bhumika ko dekhein. Pradhaan Gordon B. Hinckley ke is dohraane ko sunen:

“Woh mahilaaen jo ek ghar ko swarg banati hai samaaj ke liye unka yogdaan unse bada hota jo bhaari sena ka agwaai karta ya jo kisi bade vayvasaae ka mukhya hota. Koi mulye nahin diya jaa sakta ek ka uske bachchon par prabhaao ka, ek naani/aji ka unke peedhiyon par, ya mausiyon aur bahanon ka unke anye rishtedaaro se?

“Hum mahilaaon ke prabhaao ko naap ya andaaza nahin kar sakte, jo ki apne hi tarikon se, sthir paarivaarik jiwan banati hai aur bhavishye ki peedhi ko anant achchaai ke liye poshan karti hai. Jo nirnay is peedhi ki mahilaaen banati hai woh anantta tak prabhaawit karenge. Mai sujhaao dena chahata hoon ki aaj ki maataaon ko mauka aur chunaoti mila hai woh sab karne ka jisse woh[ghar] ko mazboot kar sakein” (Standing for Something: 10 Neglected Virtues That Will Heal Our Hearts and Homes [2000], 152).

Aao hamare jiwan mein pita ke bhumika ko dekhein:

Pitaaen ashirvaad dete aur pavitra dharamvidhiyon ko apne bachchon ke liye pura karte hai. Yeh unke jiwan ke dhaarmik mukhyaansh ban jaaega.

Pitaaen khud parivaar prarthnaaen, daenik dharamshaastra adhyan, aur saaptaahik gharelu shaam sabhaaon mein shaamil rehte hai.

Pitaaen parivaar ke paramparaaen banate hai ghumne ke liye yojna bana kar jismein parivaar ke sabhi sadasye shaamil rehte hai. In saath bitaae khaas samay ke yaadein bachche kabhi nahin bhulenge.

Pitaaen apne bachchon se ek ek karke bhent karte hai aur unhein susamachaar ke siddhaant sikhlaate hai.

Pitaaen beton aur betiyon ko kaam ka mulye sikhlaate hai aur unhein apne jiwan mein zaroori lakshye banane mein madad karte hai.

Pitaaen vishwaasi susamachaar sewa ka uddhaaran dikhlaate hai.

Kripya yaad rakhein, bhaaiyon, tumhara Israel mein pita hone ka pavitra niyukti—tumhara maranshilta aur anantta ka sabse zaroori niyukti—ek aysa niyukti hai jisse tum kabhi mukt nahin hoge.

Kayi saal pehle stake sammelanon mein, hum ek film dikhaaya karte the taaki hamara mukhye sandesh aasaani se samjha jaa sakein. Ek saal mein, Girjaghar ke stake sammelan daoro mein yaatra karte karte, hum us film mein kya hai ko achchi tarah jaan jaate the. Hum ise asaani se dohara saktein hain. Woh sandesh in kayi saalon mein ab bhi mere mann mein hai. Film mein aawaaz Pradhaan Harold B. Lee ka tha aur usmein usne apne beti ke ghar mein hue ghatna ko batlaaya tha. Woh aysa kuch tha:

Ek shaam us ghar ki maata jaldi jaldi kuch fal batli mein bhar rahi thi taaki kaam khatam ho sake. Ant mein bachche sone ke liye gaye the aur shaant ho gaye the. Aab woh samay tha fal ke paas jaane ka. Jab woh fal ko cheelne aur beej nikaal lagi, do chote betein rasoi mein aaye aur kaha ki woh apne sone jaane waale prarthna ke liye tayyaar hai.

Woh kaam rokna nahin chahati thi, maata ne beton se jaldi se kaha, “Kyun nahin tum aaj raat ka prarthna khud keh lo aur Maa fal ka kaam karti rahegi?”

Donon mein se bade bete ne apna paer thoka aur kaha, “Kya zyaada zaroori hai, prarthnaaen ya fal?” (Dekhiye Teachings of Presidents of the Church: Harold B. Lee [2000], 143–44.)

Kabhi kabhi hum khudko ayse stithiyon mein paate hai jab hamare paas mauka hota hai ek bachchon ko ek seekh dene ka jisse unke chote jiwan mein anant asar padega. Haan, prarthnaaen fal se zyaada zaroori hai. Ek safal pita ya maata ko kabhi utna vyast nahin hona chahiye ki woh apne bachche ke saath ka yeh sikhlaane ka pal nahin bita paaye.

Yeh mera pakka vishwaas hai ki mere jiwan ke itne saalon mein koi bhi aysa samay nahin tha jab hamare Swarg ke Pita ke bachchon ko abhi se zyaada maata/pita ke vishwaasi, sewanisht maargdarshaate haath ka zaroorat tha. Hamare maata-pita ek mahaan aur prabhaaoshaali viraasat hai jahan woh sab kuch daao par lagate hai taaki woh apne parivaaron ko vishwaas aur saahas ke saath paal sakein taaki agla peedhi ke paas unse bhi zyaada mauke ho. Hamein apne hi andar us tarah ke lagan ki aatma ko paana hai aur sab chunaotiyon ka saamna karna hai balidaan ke usi aatma ke saath. Hamein bhavishye ke peedhiyon mein hamare Prabhu aur Uddhaarkarta ke sikhshanon par zyaada nirbhar hona sikhlaana hai.

“Aur ab, mere beton, yaad rakho, yaad rakho ki tumhe apne Muktidaata, jo ki Parmeshwar ka Putra, Maseeh hai, uski chattaan par apni neev ko banana hai; jisse ki jab shaetaan apni prabal hawa ke jhakoro ko, haan bawandal ke dhure ko, apne sabhi olon aur bhishn aandhiyonke thapedon ko tumhare upar bheje, tab uske paas, woh shakti na hogi jo tumhe, khinch kar santaapo aur anant dukho ki khaai mein phenk sake kyunki jis chattaan par tumne apni neev daali thi woh nissandeh aysi neev hai jis par agar logon ne apne makaan banaye tab woh kadapi gir nahin sakte” (Helaman 5:12).

Yeh Ishu Maseeh ka susamachaar hai joy ek neev pradaan karta hai jispar hum gehri shaanti aur anant parivaar gharein bana sakte hai. Iski mai gawahi deta hoon humare Prabhu aur Uddhaarkarta, Ishu Maseeh ke naam se bhi, amen.