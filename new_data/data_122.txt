source: http://desitoons.blogspot.in/2008/03/posts-of-blog-rachanakar_30.html

nana ke ghar ke pas se chhoti nadi 'bharaloo' bahati thi, jo brahmaputr men milati thi. sabako tairate hue dekh bhoopen ka ji chahata ki vah bhi tairen, magar tairana nahin aata tha. ek din bhoopen ne dekha ki ek chhoti ladaki nadi men naha rahi hai. kinare par khade kisi aadami ne kaha ki vah doob jaegi. bhoopen fauran nadi men kood gaye. bachchi ne unhen jakad liya. donon doobane lage. tabhi ek bihari pulisavale ne unhen pani se bahar nikala. bahar nikalane ke bad pulis vale ne bhoopen ko dhamakaya ki aainda is tarah ki harakat nahin kare. usaki dant sunane ke bad balak bhoopen ne tay kar liya ki vah tairana avashy sikhega. agale din vah ek bans ki sahayata se tairana sikhane laga. ek ghante tak koshish karane ke bad vah tairana sikh gaya. jab tairana aa gaya to bhoopen ne tay kiya ki relave ke pul par us samay khada hokar pani men chhalang lagane men bada maja aaega, jab relagadi aa rahi hogi. usane vaisa hi kiya. kamakhya steshan se relagadi guvahati ki taraf aa rahi thi. tabhi bhoopen pani men kood gaya. tairate hue kinare ke ek ped ke pas pahuncha. relagadi aage jakar ruk gayi. gard ne utar kar fatakara, 'marana chahata hai kya ?' bhoopen bhagata huaa nani ke pas pahunch gaya aur sara hal kah sunaya.


gard ne jo fatakara tha, usase balak bhoopen naraj ho gaya tha. usane tay kiya ki relagadi ko patari se girana hoga, tab us gard ko saja mil jaegi. agale din bhoopen ne rel ki patari par pattharon ko dher ke roop men rakh diya. isake bad ghar men aakar khat ke niche chhip gaya aur besabri ke sath relagadi ki pratiksha karane laga. relagadi ki aavaj sunai padi. bhoopen ke dil ki dhadakan tej ho gayi. relagadi teji se gujar gayi. patari se relagadi utari nahin. balak bhoopen ne dubara vaisi koshish nahin ki.


chara
nilakant hajarika ka jaldi-jaldi tabadala hone ka prabhav balak bhoopen ki padhai par padana svabhavik tha. 1933 men guvahati ke sonaram skool ki tisari kaksha men bhoopen ka dakhila huaa. 1935 men dhubadi ke praimari skool men bhoopen ka dakhila huaa. chhah mahine bad hi bhoopen ka dakhila guvahati ke katan kolejiet skool men karavaya gaya. jahan se panchavin ki padhai poori karane ke bad bhoopen ko pita ke sath tejapur jana pada. tejapur hai skool ki chhathi kaksha men bhoopen ka dakhila huaa. 1936 se 194à¥° tak bhoopen tejapur men raha aur ye char varsh usake jivan ke atyant hi mahatvapoorn varsh sabit hue, kyonki inhin char varshon men bhoopen ke bhitar ki pratibha ko ujagar hone ka mauka mila.


tejapur men us samay asamiya sahity-sanskriti ke do yug purush jyotiprasad agraval aur vishnu rabha sakriy the. unake prayason se tejapura
men sanskritik vatavaran ban gaya tha. padmadhar chaliha, parvati prasad baruva jaise gitakar-sangitakar the. in sabake sampark men aane ke sath hi bhoopen ke bhitar ka kalakar pallavit-pushpit hone laga. bangali manch par ravindr sangit pratiyogita hui. tab bhoopen ko keval ek ravindr git gana aata tha, jise gakar bhoopen ne pratham puraskar prapt kiya. puraskar ke roop men sone ka padak mila. panch varsh ki umr se bhoopen haramoniyam bajana sikhane laga tha. tejapur men vishnurabha ne shastreey sangit ki buniyadi baten sikhai.
asam men tab lokagiton evan satron ke nrity-sangit ko pracharit karane ka koi prayas nahin huaa tha. bangla bhasha ke tarj par foohad aur saste giton ka prachalan ho gaya tha. jyotiprasad aur vishnurabha is mahaul ko badalane ki koshish kar rahe the. ve asamiya lokagiton ko janapriy banane ka aandolan chala rahe the. sangit ke kshetr men naye-naye prayog kar rahe the. vishnu rabha gajal ke andaj men asamiya men git likhate the aur bhoopen ko sikhate the. ek aisa hi git tha 'aajali hiyar maje bijuli kan mare, poovar duvar bheli aahe tai kiran dhali, hiya je mor chamake ...' (bhole din men bijali ki tarah van marati hai, poorab ka daravaja kholakar vah kiranen failati hai, mere dil men roshani fail jati hai). bhoopen chhota tha aur aise giton ka bhavarth samajh pane men asamarth tha. isake bavajood manch par vah gane laga tha. bhavishy ke kalakar ko khad-pani milane laga tha. bhoopen bachapan men hi sochane laga tha ki kya git se samaj ka kuchh upakar kiya ja sakata hai ? skool men chhathi kaksha men padhate hue usane pahala git likha - 'kusumbar putr shreeshankar guru'. 1939 men ek aur git likha - mai agnikumar firingita'. fir likha - 'kanpi uthe kiy tajamahala'.


tejapur ke van rangamanch par aaye din sanskritik karyakramon ka aayojan hota tha. bhoopen ke pita bhi natakon men abhinay karate the. jyotiprasad piaano bajate the. bhoopen man ke sath karyakram dekhane jata aur mahilaon ki gailari men baithakar karyakram dekhata. jyotiprasad ke vyaktitv ka us par gahara prabhav pad raha tha. tabhi bhoopen ko pata chala ki jyotiprasad ne asamiya ki pahali film 'jayamati' banayi thi, halanki tab tak film pradarshit nahin ho payi thi. jyotiprasad ne van rangamanch ko jivant roop pradan kiya tha. adhikatar log keval unaki ek jhalak dekhane ke lie aate the. jab tak jyotiprasad se parichay nahin huaa tha tab tak bhoopen ke man men badi ichchha thi ki kisi tarah jyotiprasad ke karib pahunch jae.


mahapurush shankaradev (asam ke prakhyat vaishnnav sant) ki jayanti ke avasar par bhoopen ki man ne use dhoti-kurta pahanakar jayanti karyakram men ek 'baragita' gane ke lie bhej diya. man ne bhoopen ko 'baragita' gana sikhaya tha - 'jay jay yadav jalanidhi yadav dhata'. isase pahale keval panch sal ki umr men bhoopen ne guvahati men manch par pahali bar git gaya tha. tab asamiya sahity ke janak lakshminath bejabaruva ne mantramugdh hokar use choom liya tha. doosari bar dhubadi men bhoopen ne gaya tha. tisari bar tejapur men baragit ka gayan prastut kar bhoopen ne bhoori-bhoori prashansa arjit ki. log kahane lage ki nilakant hajarika ka ladaka mithe sur men baragit gata hai.
tejapur ke ghar men guvahati se aane vale mehaman thaharate the. bhoopen tab aathavin ke chhatr the, jab unaka parichay guvahati se aaye kamalanarayan chaudhari se huaa. kamal bahut achchhe gayak the. unhonne bhoopen ko ek gajal gana sikha diya.


bhoopen tab chhathi men tha, jab ek din jyotiprasad agraval, vishnu rabha aur fani sharma bhoopen ke pita se milane aaye. ye tinon vyakti tejapur ke sanskritik aakash ke jhilamilane vale sitare the. unhonne bataya ki bhoopen ko kalakatta le jana chahate hain aur usaki aavaj men rikard taiyar karana chahate hain.


do din do rat ka safar tay kar bhoopen kalakatta gaye. rikarding kampani echaemavi ke studiyo men bhoopen ne gaya. balak bhoopen ke kad ke hisab se maik unchi thi, isalie do lakadi ke bakse jodakar bhoopen ko us par khada kar diya gaya tha. 'jayamati' aur 'shonit kunvari' film ke lie nayika ki aavaj men bhoopen ne git rikard karavae. bhoopen ko 'yangest aartist aof hij mastars vyois aof indiya rikard sangita' ka samman mila. gale men sone ka medal pahanakar bhoopen ne jo tasvir khinchavai use bangal ki 'rikard sangita' patrika ne aavaran par prakashit kiya. isase pahale mastar madan ne kam umr men gane ka kirtiman sthapit.