source: http://desitoons.blogspot.in/2008/08/posts-of-blog-rachanakar_27.html

ek paranparagat aam bharatiy kee kuchh khasiyaton kee taraf dhyan hi nahin gaya hoga aapaka. jahan jara dukhati rag par hath rakho, jara dard kuredo, devadasamukhi stail men shuroo ho jaenge. shuroo bhi kya honge, karmafala, vidhi ka vidhana, 'prarabdha' aadi-aadi ko bich men lakar aise-aise talle denge ki aapako lagega ki aadami to jabardast kailibar ka hai, bas jara uparokt chijon ke chalate 'pratibha' nahin dikha pa raha hai. hamari khasiyat hi ye hai ki dard-dukh-gam-asafalata aadi ke adhikansh 'karanon' ko duniyobar vyavasthaon ke havale karate jaenge. halanki log bhi kya karen sadiyon se pidhi-dar-pidhi yah vichar virasat kee tarah saunpa ja raha hai. halanki koee safalata mili nahin ki ekadam se aantarik gun dikhaee dene lagenge, namratapoorvak badappan sahit usaka kredit lene lagenge. khaira, filahal to ham bat kar rahe hain kailibar n dikha pane ke karanon kee.

ab jaise 'ka' kee 'kha' se batachit hi len.

'' ye kya hal bana rakha hai chacha'' 'ka' ne poochha nahin ki 'kha' shuroo -''kya bataoon beta, vidhi ka vidhan hai, bhugat rahe hain, jane kya karm kare the, aise din vidhata kisi ko n dikhae''.

'ka'- chacha aisa kyon kah rahe ho, beta dekho kitana kabil ho gaya hai, padh-likh gaya hai, tumhara bhar halka kar dega.''

'kha'- ''kamina hai kamina'', kahe ka bhar halka karega, khud hi bojh hai, eeshvar n jane kin janmon ke papon kee saja de raha hai, fir dukh men atirikt saund traik bhi milaenge. ''he! eeshvara'' simpaithi apane atirikt kisi ke paksh men gavara hi nahin karate aise prani.

'ka'- ''are chacha sab thik ho jaega, bas tum himmat rakho, han badi bitiya kee shadi ka kya huaa.''

'kha'- '' kya bataoon beta, itani nanhin si to bitiya hai, jo bhi dekhane aata hai, dahej ke lie munh fad deta hai, samajh nahin aata. kahan se, kaise vyavastha karoon. vidhata bhi n jane kya-kya din dikha raha hai.''

ab kaun inhen samajhae ki nanhin si bitiya hai to kyon bal-vivah kar andar jana chahate ho.

fir bhi har dukh ke sath ek tek jaroor marenge, dardonmukhi munh banakar ek atirikt dukhiya enavayarament kriet kar denge.

'ka'- ''nahin chacha, sab ho jaega. tum dhiraj to rakho.''

'kha'- ''ab kya dhiraj beta, jo 'prarabdha' men likha ho.''

itani eemanadari se to naukari karata hoon, bakee beimanon ko dekho kitana aage badh gae, eemanadari se naukari kee hai, ijjat kamaee hai, vahin pade hain.'' jane kya hoga...b''

(fir vahi bat kaun samajhae ki too ijjat kamane men biji raha. sath vale not kamate gae. kahe kilap raha hai?)

ek bat to gajab rahegi aisi rotili baton ke sath aavaj kee aisi-aisi -'bhayanaka' miksang dalenge ki samane vala aadami himmati n ho to vahin pasar kar dahaden marane lage. eemanadari-eemanadari kee bar-bar tadi denge. kam nahin karenge bas eemanadari-eemanadari ka stenja ghuma-ghumakar thonkenge. ab inhen kaun samajhae ki bhaiye too to sirf eemanadar hi raha kam to kiya nahin. samane vale kam karate-karate khud ka, doosaron ka bhala karate-karate kabil ban gae. too to eemanadari gale men latakakar aofis men ghusa, dar ke mare sit par baith gaya, n kisi kam men himmat dikhaee, n aage badhakar koee kam kiya, n sahab ko dabangata se koee chij samajhaee. samane valon ne aisa kuchh kiya to tatkal unhen beeeman ghoshit kara, eemanadari ke khol men ghus kar dukhiya ghonghe bane pade rahe. fir samane vale ne koee safalata paee nahin ki duniyobar vyavastha ko bich men lakar kosane kee mahafil jama li. koee aaya nahin, shrota dikha nahin ki bat ghuma-ghuma kar baten apane dard-dukh-jakhmon kee taraf laenge, taki priy trek par vahi dard bhari shahanaee vadan suna saken. har chij men oopar vale ka kasoor dhoondhenge. abhyas bhi itana tagada kar lenge patthe ki aisa jatalaenge jaise eeshvar har dukh ko asafalata ke pichhe karm-prarabdhy-vidhan aadi ko yathasthan fit karane men karate hain. usakee har safalata ke pichhe tikadam hai, sabit kar hi denge. apani har asafalata ke pichhe pichhale janm ke karm, eemanadari, achchhaee aadi poorvajanmiy vyavasthaon- sadgunon ka 'hath' bataenge. khud bhale hi salon tak ek hi jagah par atake rahen, samane vale ke har pramoshan men, oopar uthate jane men usake gire hue tarikon ka rajafash karane men hi apana kartavy nirvahan manenge.

lagatar prayason se ye pramoshan-dimoshan-ejaitijm ka nitant maulik mainejament modal hi taiyar kar lete hain, jise gahe-bagahe har sthiti men fit karane ke lie mamooli se raddo-badal kee hi jaroorat padati hai. fir lagatar is modal kee sanshodhit-parivartit janakari de-dekar ek vishleshak ke roop men 'prakhar-medha' ke dhani jaisa tanboo bhi tan lenge, taki navoditon ko isake tale laya ja sake. in sab mamalon men to mehanat men koee kami hi nahin chhodate patthe. jara bhi sahan nahin ki poori srishti kee vyavastha bhedabhav rahit santulit hai. man ke hi chalate hain kaliyug hai, kauvvon ko khir pina hi hai, hans to sale ghoore se hi khane ka jugad karate firenge. jahan rahenge, vahan ke vatavaran men adrishy prabhav chhodakar hi rahenge. sankhyabal men bhale hi kam ho, lekin atishighr apane jaison kee poori shrrinkhala ka vaicharik utpadan kar dete hain. ye utpadan bhi chain riekshan kee prakriya apana dvigunit-trigun badhata hi chala jata hai. becharagi ka bahumat badhata hai, to har doosara-tisara chehara sataya huaa sa, har panchavin-aathavin shakl dukhiyari dikhane lagati hai. isi prakriya ka hi to pratifal hai ki duniya dukh kee khan... re manava duniya dukh kee khan... jaisi baten sansar men aakar mahaul kaipchar karane lagati hain, dukhiyaron ka ek market nirmit hone lagata hai. fir ye log nirantar apane svantah dukhay par chintan-manan-sanbhashan aadi dete-dete ek din duniyabhar ko inhin se mukt dilane ke bijanes men sanlagn ho jate hain. aoftar-aol yoo no its a lang eksapiriyans aof 'dekha-samajha-bhoga-yatharth' vich kanvart in e mishan for pis for main kaind. isalie bhavishy men yad rakhen, modarn ej men dukh-dard-prarabdh men bhi 'etasetra... etasetra...eksatra' kee bharapoor gunjaish hai.

''baboo ji ek rupaya de do, ek rupaya de do baboo ji'' kahate hue ek bhikharin ek aadami ke samane gidagidane lagi. us aadami ne use das ka not de diya. sath men baithe usake dost ne kaha 'yar vah bhikharin tujhase ek rupaya mang rahi thi aur toone use das rupaye de die. toone aisa kyon kiya ? yah log bahut jhoothe aur makkar hote hain. ''nahin aisa nahin hai'' usane kaha aur shoony men dekhane laga-

bat us samay kee hai jab meri haeeskool kee pariksha ho chukee thi aur meri bahan kee navin kaksha kee pariksha chal rahi thi. us din usaka ganit ka pepar tha. main use skool chhodane gaya tha. jaise hi pepar shuru huaa main bahar sit par aakar baith gaya aur pepar khatm hone ka intajar karane laga. itane men hi ek boodhi aurat chehare par jhurriyan, aankhon men gaddhe, bal safed mere pas aakar baith gaee. usane mujhase yoon hi baten karana shuru kar din aur kaee tarah ke saval bhi poochhe jaise main kahan rahata hoon ? yahan kyon aaya hoon ? aur use jab yah maloom huaa ki mainne is bar haeeskool ke imtihan die hain to vah mujhe achchhe nambaron se pas hone kee duaaen dene lagi. fir usane mujhase das rupaye mange. usane kaha tha ki vah bhookhi hai. 'hoon jhoothi makkar lalachi mujhe bevakoof bana rahi hai.' mainne dil hi dil men aisa socha aur usase kaha ki mere pas das rupaye nahin hain. fir vah mujhase bina kuchh kahe uthakar chali gaee. pepar khatm hone tak mere jahan men yah bat kaee bar aaee ki log panch das rupaye ke lie kaise kaise jhooth bolate hain. pepar khatm hote hi main bahan ko lekar ghar aa gaya aur kuchh din bad yah bat bilkul bhool gaya.

dhire dhire vah din bhi aa gaya jisaka mujhe intajar tha. aaj mera rijalt aane vala tha. mujhe bahut dar lag raha tha. lekin main farst divijan pas huaa tha jisakee mujhe ummid bhi n thi. ab n jane kyon mujhe yad aaee us boodhi aurat kee. n jane kyon usake lie antahkaran tadap utha. n jane kyo mera sharir mere pas tha aur meri aatma usake pas chali gaee thi. usane mujh anjan ko duaaen din thin aur badale men maine use apashabd. n jane kyon mujhe laga jaise vah sach kah rahi thi ki vah bhookhi thi.

maine socha jakar use kuchh paise de doon. agale din main vahan pahucha jahan vah mujhe mili thi. usaka nam pata kuchh bhi maloom n tha, sirf soorat hi yad rah gaee thi. jab maine usake bare men pata kiya to maloom huaa ki usakee maut hue do mahine ho chuke hai. mujhe n jane kyon aisa laga ki jaise usakee maut ka jimmedar main hi hoon. anayas hi yah lafj mere jahan men goonjane lage 'kash mainne use das rupaye de die hote.' usakee maut ka jimmedar main khud ko manane laga aur yah bat mere dil men ek tis banakar rah gaee.