source: http://desitoons.blogspot.in/2008/10/posts-of-blog-rachanakar_14.html

ravindr vyas hariyali ke chitere hain. aise men jab manushy hariyali aur paryavaran se door hota ja raha hai, vo kankrit ke jangalon men hariyali ko harata ja raha hai, tab ravindr vyas kee kalakritiyan darshakon kee aakhon men hariyali kee tripti pradan karati hain. aankhon aur man ko rahat milati hai aur chahunor hariyali ka aabhas sa hota hai. ravindr vyas kee kalakritiyon ka aadhar hi hariyali aur hara rang hai. hare rang ke alava ikka dukka rang hi inakee kalakritiyon men jhalakate hain. ravindr vyas kee kalakritiyon men bhale hi ekarasata (monotonas) v ek binbata ka ahasas yada kada ho jata ho, magar ye bat bhi tay hai ki aadami hariyali aur jangal kee chhata se kabhi bor nahin hota.  ravindr vyas apane chitron ke madhyam se hariyali kee apratim chhata bikherane men bakhoobi safal rahe hain.

hariyali ke chitere ravindr vyas ke chuninda chitron kee pradarshani bhopal ke saral aart gailari men chal rahi hai jo 17 aktoobar sham tak jari rahegi.

indaur men 1962 me janm. vigyan men snatak. samaj kary men snatakottar. patrakarita kee digri hasil kee. san 82 men kuchh samay tak indaur se hi prakashit saptahik prabhat kiran men patrakarita kee shuruaat. isake bad fir 87 - 88 men isi akhabar men kam. 89 men dainik chautha sansar men sab editar se lekar fichar editar tak safar. isi akhabar ke lie har sal sooryast aur sooryoday nam se khas parishishton ka sanpadan - sanyojan. yahin par sanskritik patrika indradhanush ka sanpadan. saskritik karyakramon kee riporting se lekar sakshatkar. agast - 89 se dainik bhaskar men madhyapradesh ke vidhanasabha chunavon ke lie chunav - vishesh pannon ka sanpadan - sanyojan. yahin saptahik patrika indaur post , bhaskar tude , vikend bhaskar ka sanpadan.

faravari - 2008 se indaur se prakashit dainik akhabar naeeduniya men dipti editar. yahin par blogaduniya panne kee shurooaat bhi kee.

laghu patrika aaveg , ibarat aur kadambini men kahaniyan prakashit. kuchh kavitaen bhi. akhabaron men kavita - kahaniyon ke lie rekhachitra. pichhale aath salon se penting. khasakar hare rang men khoob kam kiya.

baees sal se patrakarita ke kshetr men sakriy ravindr vyas sahity, sangit, chitrakala auà¤± sinema men gahari ruchi rakhate hain. inakee kahani ko kadimbini kee taraf se puraskrit kiya ja chuka hai. chitrakari ke tin grup sho karava chuke ravindr do neshanal aart kainpon men bhagidari bhi kar chuke hain.

pichhale chhah salon se lagatar ek hi rang hare men pentings kar rahe hain. is sal chitron kee char ekal numaish. hara kona inaka ek blog bhi hai.