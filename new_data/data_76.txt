source: http://desitoons.blogspot.in/2008/08/posts-of-blog-rachanakar_15.html

shravan mas kee poornima jab chand apane poorn yauvan par hota hai tab raksha bandhan ka tyauhar harshollas ke sath manaya jata hai. chahe bangal ho ya maharashtr, madras ho ya rajasthan ya madhyapradesh sabhi jagah yah tyauhar badi dhoomadham aur pavitrata ke sath manaya jata hai. bangal men to yah tyauhar shakti ka pratik mana jata hai. raksha bandhan pramukh roop se bhaee bahan ke atoot rishton aur vishvas ka pavan tyauhar hai. bahan dvara bhaee kee kalaee men bandha gaya 'raksha kavacha' jahan bhaee kee suraksha karata hai vahin unhen bahan kee raksha ke vachan ko smaran karata hai aur is atoot bandhan ko aakhiri kshan tak nibhane ka prayas karata hai. bahanon kee khatir bhaee apane pran tak dene ko tatpar rahata hai. kahana n hoga ki dhage ke bandhan se bhaee bahan ka pyar bandha hota hai, aatma bandhi hoti hain. is tyauhar men 'rakhi' bandhane kee paranpara hoti hai. bahan apane bhaee ko, brahman apane yajaman ko aur prachin kal men rishigan rajaon ko raksha sootr bandhate the jo vyakti vishesh ke prati shubhakamanaon ka pratik hai.

sarv rogo rishamanan sarv shubh vinashakam.

sakriy krite nandekam pashamanan raksha krita bhavet..

bhavishy puran men bataya gaya hai ki raksha kavach bandhane kee pratha kee shuroovat maharaj indr kee patni shachi ne kiya tha. jab dev aur danavon ke bich yuddh chal raha tha tab indrani ne apane pati kee vijay kamana ke lie usake dahine hath men raksha sootr aur chanval-sarason ko bandhakar unakee suraksha aur vijay kee kamana kee thi jisase ve asuron par vijay prapt kar sake the.

ek doosari kinvadanti ke anusar kanv rishi ke aashram men jab shakuntala ko raja dushyant shrap vash pahachanane se inkar karane ke bad rahane lagi. vahan usake garbh se 'bharata' paida huaa. rishi unake hath men raksha sootr bandhakar bole-'man-bap aur guroo ke alava is raksha sootr ko jo koee sparsh karega use vah sarp banakar das lega', isase balak kee suraksha hogi. tab tak raksha sootr kitane logon ko sarp banakar das chuka tha. balak bharat "sher, chita aur any janavaron ke sath khela karata tha. shrap se mukti pakar raja dushyant shakuntala ko khojate kanv rishi ke aashram men pahunche. vahan is adbhut balak ko dekhakar aashchary chakit ho uthe. unhonne dekha ki usake hoth se raksha kavach gir gaya hai. raja use uthakar usake hath men punah bandh diya. rishi kanyaon ne is drishy ko dekhakar yah jan liya ki yahi bharat ke pita raja dushyant hain. is raksha sootr ne bichhade pati patni aur bachche ko mila diya.

raksha sootr ko samany bolachal kee bhasha men rakhi kaha jata hai jo ved ke sanskrit shabd 'rakshika' ka apabhransh hain. isaka arth hai- raksha karana, raksha karane ko tatpar rahana ya raksha karane ka vachan dena.

shravan mas kee poornima ka mahatv is bat se aur badh jata hai ki is din pap par puny, kukarm par satkarm aur kashton ke upar sajjanon ka vijay hasil karane ke prayason ka aaranbh ho jata hai. aisa bhi mana jata hai ki lanka par chadhaee karane ke lie shreeramachandr ji ne isi din ko chuna tha isase unhen lanka par vijay mili. yahi karan hai ki log is din varoon dev kee pooja karate hain aur shubh kary kee shuroovat karate hain. dakshin bharat men is din n keval hindoo varan musalaman, sikkh aur eesaee sabhi samudr tat par nariyal aur pushp chadhate hain. isake pichhe manyata hai ki nariyal men tin aankhen hoti hain jo bhagavan shiv ke pratik hain.

sanskritik paranpara h-

rakhi kee bhi ek sanskriti hoti hai. rakhi ka vartaman svaroop is sanskritik yatra ka hi parinam hai. pahale nari devi huaa karati thi, sati hoti thi. unhen apane sat par atoot vishvas tha. unhen unaka sat hi shakti pradan karata tha. jab raje-rajavade huaa karata tha tab ladaee men jane ke poorv raniyan raja kee aarati utarakar unhen dhal aur talavar saunpakar unake mastak men tilak lagakar unake dahine hath men raksha sootr bandhakar unake vijay kee kamana karati thi. rannakshetr men jane ke pahale vah apane pati se kahati thi-'mere satitv ka pratik yah raksha sootr aapakee raksha hi nahin karegi varan aapako shakti bhi pradan karegi aur aapakee vijay hogi.

yah sahi hai ki pahale nariyan sati huaa karati thi, sat hi unaka dharm tha, pati unake lie devatuly tha. yahi unaka sanbal tha isalie vah sabala thi. unhen kisi ke sanrakshan kee aavashyakata nahin thi. apane dharm aur satitv se shaktimay sabala apane devatuly pati kee raksha bhi karati thi. bharatiy sanskriti men aise kaee udaharan mil jayenge jahan pati kee raksha prativrata nari ke satitv se huee hai. tab nariyan poojaniya huaa karati thi. sulochana, anusooiya aur sulakshana ka satitv aur satvik oj samaj ke lie raksha kavach ka kam karata tha. tab nari prabala thi. vidya, buddhi, gyan, tap aur pavitrata aadi har drishti se unaka vyaktitv sabal tha. vah raksha ke lie kisi se yachana nahin karati thi apitu raksha ka varadan deti thi.

rakhi kee sanskriti ka itana udatt aaranbh nishchay hi bharatiy sanskriti ka gauravashali paksh raha hai. samay parivartan ke sath hi paristhitiyan badal gayi, manobhavon men badalav aaya. videshi aakramann, satta parivartan aur daman chakr men nari pisati chali gayi aur vah poojaniya se bhogya rah gayi. nariyon ka satvik oj samapt hota gaya. sabala nari aaj abala ho gayi aur pratikool paristhitiyan aakhir unhen kamajor bana diya. puroosh pradhan samaj men nari ekadam asurakshit ho gayi aur unakee suraksha ka bhar pita, bhaee aur pati upar aa gaya. pati kee raksha ke lie unakee kalaee men raksha kavach bandhane vali nari aaj svayan kee raksha ke lie bhaiyon kee kalaee par rakhi bandhati hain.

rakhi ek pavitr bandhan h-

hindoo dharmavalanbiyon ke sanskarik karyon aur vishesh samaroh aadi men dhage ko pavitr sthan diya gaya hai. manushy ke sath dhage ka sanbandh garbh men aane ke bad se lekar usake mrityu sanskar (antyeshti) tak hota hai. upanayan sanskar aur antim sanskar ye donon dhage ke atoot bandhan par aadharit hota hai. dhaga keval achetan vastu n hokar silk ya soot ke kaee taron ko pirokar taiyar hota hai. yah bhavanatmak ekata ka pratik hai. isilie ise pavitr mana jata hai. dhage se sanpadit hone vale sanskaron men upanayan sanskar, vivah aur raksha bandhan pramukh hai. puratan kal se vrikshon ko raksha sootr bandhane kee paranpara hai. baragad ke vriksh ko striyan dhaga lapetakar roli, akshat, chandan, dhoop aur dip dikhakar pooja kar apane pati ke dirghayu hone kee kamana karati hai. aanvale ke ped par dhaga lapetane ke pichhe manyata hai ki isase unaka parivar dhan dhany se paripoorn hoga.

is tarah ham dekhate hain ki dhage ka upayog prachin kal se hota aaya hai. yah dhaga matr nahin hai jise bhaee kee kalaee men bandhakar paise kee kamana karen balki yah to shakti kar pratik hai. vah bhaiyon ko itani shakti deta hai ki vah apani bahan kee raksha karane men samarth ho sake.