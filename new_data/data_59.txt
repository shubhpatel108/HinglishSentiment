source: http://desitoons.blogspot.in/2008/09/posts-of-blog-rachanakar_25.html

lila, kuchh khas nahin badala hai pichhale bis varshon men hamari tahasil ke ikalaute sarakari kolej men, vahi bilding hai, vahi kakshaen hain, han apani klas kee khidakee se lage hue bagiche ke kinare-kinare pankti se lage ashok ke ped ab kafi bade ho gae hain . jahan pahale tar kee fensing huaa karati thi ab pakkee baundri ban gaee hai . kitana sukhad hota hai jis kolej men shiksha grahan kee usi men adhyapan ka avasar mil jana . kolej prangan men kadam padate hi atit jaise fir jivant hokar vartaman ke dharatal par daudane lagata hai . mujhe yad hai, kolej men tumhara naya-naya edamishan huaa tha . us din fis jama karane kee antim tithi thi . ek hi kaish kauntar hone ke karan kauntar par atyadhik bhid thi chhatra-chhatrayen yadyapi alag alag lainon men lage hue the, kintu dhakkamukkee itani adhik thi ki samajh nahin aa raha tha ki chhatra-chhatraon kee laeenen alag-alag kaisi bani hai, har koee jitani jaldi ho sake fis jama kar, bhid aur dhakkamukkee se mukt hona chah raha tha . tum bhi usi bhid men fis jama karane ke prayas men lagi huee thi ki achanak tum jor-jor se chillane lagi 'badtamij !' 'teri himmat kaise huee mere dupatte ko hath lagane kee !' 'main abhi shikayat karati hoon prinsipal se . . . teri man-bahan nahin hai kya ?' . 'ganvar . . besharam . . nalayak aur n jane kya - kya .' tum mujhe lagatar dante ja rahi thi . mujhe turant to kuchh samajh hi nahin aaya ki tum mujhe kyon dant rahi ho, kintu bad men pata chala ki laeen men dhakkamukkee ke karan kisi ladakee kee heyarapin men fansakar tumhara dupatta khinch gaya tha aur ittefak se tumhare bilkul bajoo se main khada tha bas, aur tumhen laga jaise mainne hi janaboojhakar tumhara dupatta khincha ho . bas, tumane bina kuchh soche samajhe mujh par galiyon kee bauchhar kar di . yadyapi bad men tumane hriday se mujhase mafi mangi thi . aise huaa tha hamara pahala parichay .

tumhare saundary aur chanchal vyavahar ko dekhakar klas aur kolej ke kitane hi ladake tumase dosti karane ke lie lalayit rahate the ki kab tumase bat karane ka mauka mil jae . par pata nahin tumane mujh jaise sadaiv ganbhir aur shant rahanevale ladake men aisa kya dekha tha ki klas ke aadhunik rahan sahan vale ladakon ko chhod tum mujhase baten karane ke mauke talashati rahati . klas kee pratham pankti ke baen taraf khidakee ke kinarevali bainch par tum kuchh is tarah baithati thi ki dekhanevale ko lagata tha ki tum blekabord kee taraf dekh rahi ho par vastav men tumhari najar klas ke dayi taraf pahali bainch par hoti thi jahan main baitha karata tha . tum mujhase batachit karane ka koee bhi avasar khali nahin jane deti thi balki apani shararaton se roj-roj naye avasar bana liya karati thi aur main isase bachane kee koshish karata rahata tha, isaliye nahin ki main tumhen pasand nahin karata tha balki sach bat to yah thi ki main tumhen usi din se chahane laga tha jis din tumane raudr roop dharan karate hue mujhe dant lagaee thi aur sachchaee ka pata chalane par utani hi vinamrata se mujhase bar-bar sori plij, sori plij kaha tha . tumhare lie kolej padhana, suyogy var kee talash poori hone tak matr samay vyatit karana tha . tumhara udde'y bas itana hi tha ki tumhare nam ke sath em.e. kee digri jud jae . poore kolej samay men tumhara dhyan padhaee kee taraf kam aur shararaten karane men jyada laga rahata tha . kolej kee sanskritik gatividhiyan, pikanik, en.es.es. ke kaimp, tum kolej jivan ke har pal ko bharapoor ji lena chahati thi . kolej ka arth tumhare lie sirf mauj tha, kintu mere lie kolej padhane ka matalab tha apane mata-pita kee aashaon ko poora karana, unake sapanon ko poora karana . . . aur yahi vajah thi kee tumako chahate hue bhi main shuroo-shuroo men tumase doori banaye rakhata tha, kintu ko prem to prem hota hai vah to bas ho jata hai . tumhen kadachit yakeen n ho par tumhara likha das pej ka pahala patr aaj bhi mere pas surakshit rakha hai . em.e.hote hi hamara milana julana lagabhag band hi ho gaya tha, kyonki kolej men hi ham mil sakate the . isi bich tumhare pita ka sthanantar kisi doorasth jile men ho gaya aur fir tum jo gaee to kabhi vapas nahin laut sakee . sirf tumhare vivah kee khabar hi mili thi .

lila, main tumhen dosh nahin de raha hoon ki tumane meri pratiksha kyon nahin kee, yatharth prem men isakee koee jagah nahi hai . ham svajatiy the hamari shadi men koee rookavat nahin aani chahie thi, kintu svajatiy matr hona hi prem ke parinnay bandhan men parivartit hone ka koee thos aadhar nahin hai, kyonki mujhe lagata hai berojagari aur prem ka prayah samanjasy nahin hota hai, apane prem ko pane ke lie rojagar ek anivary tatv hai . aur mere pas tha hi kya ? bi.e.em.e. kee pratham shreni kee digriyan, vishvavidyalay ke gold medal, aur prishthabhoomi men ek doorasth ganv ke garib kisan mata-pita kee anaginat aashayen aur ummiden . . . . vidyarthi jivan men hamara pahala udde'y apane lakshy kee prapti hona chahie n ki prem ke divasvapn, kyonki jivan ka yah amooly samay ek bar hamare hath se nikal jane ke bad n to hamen prem hi mil pata hai aur n hi apana lakshy . shesh bachata hai sirf pashchatap .

han, hamamen samanatayen to bahut thin, ham ek hi kolej men padhate the, ek hi klas men padhate the, hamaumr the aur ek doosare ke gunon, avagunon ko janate samajhate hue ek doosare ko pasand karate the, kintu ye samanatayen ek beti ke pita ke lie bilkul paryapt nahin thin main kahan ganv ka rahanevala kisan ka beta aur tum shahar men pali badhi tahasiladar sahab kee ikalauti, sundar sushil beti . mera tumhara kaise mel ho pata kyonki lila, har insan sukh suvidha chahata hai, tum, tumhare mata pita aur, aur . .shayad prem bhi . hindi sahity se em.e. ke bad mainne shighr hi piechadi. ke lie panjiyan kara liya tha aur sath hi naukari ke lie bhi harasanbhav prayas karata raha, kintu jahan charon taraf angreji ka bolabala ho, pashchimi sanskriti kee aandhi chal rahi ho vahan nirala, pant kee kavitaon aur premachand ke upanyason kee bhoomi se roti upajana aasan nahin tha . han isake lie kahin urvar bhoomi mili bhi to bhrashtachar ke keetanuon ne usake ankuran par viram laga diya . tum sach kahati thi 'prem hriday kee atal gaharaiyon men aavirbhit hota hai, kintu usake jivit rahane ke liye do vakt kee roti aur sir par chhat hona nitant aav'yak hai .' 'anurag tum jaldi karo yadi tumhen jaldi hi naukari nahin mili to main fir tumhen kabhi nahin mil paungi .' han, tumane ek rasta aur sujhaya tha ki samajik maryadaon ko todakar ham ghar se bhagakar mandir men shadi kar lete hain kintu bahut soch vichar karane ke bad mera man aise raste par chalane par sahamat nahin huaa tha, jo hamare mata-pita kee pratishtha aur unake man samman par kalikh laga deta aur prem to gauravanvit karata hai apamanit nahin . main naukari kee nirantar talash karata raha aur udhar tum mujhase dhire-dhire door hoti gaee aur apani beti ke lie dipti kalektar jaisa damad mil raha ho to kaun pita nahin chahega ki usakee beti ka vivah jaldi n ho . dukh aur sukh ne aage-pichhe hi mere daravaje par dastak die the, jis varsh tumhari shadi huee usake ek varsh bad hi mujhe piechadi avard huaa tha . aur naukari ke raste bhi khul gaye the, par tab tak to bahut der ho chukee thi, tum kisi aur kee duniya men sada ke lie chali gaee thi. tab mujhe bahut dukh huaa tha . kintu main kuchh kar nahin paya, kyonki tum vaivahik jivan kee aisi simaon men bandh gaee thi, jisamen poorv prem ka pravesh dampaty jivan kee khushiyon ko khatm kar vinash aur barbadi ko janm deta hai aur mainne yah kabhi bhi nahin chaha ki main ya mera prem tumhare sukhi vaivahik jivan men darar padane ka karan bane . mainne to eeshvar se sadaiv yahi prarthana kee ki tum jahan bhi raho sada svasth v prasann raho . parantu kahate hain n dharati gol hai kahin se bhi chalana praranbh karo ghoom firakar ham vahin aa jate hain, jahan se chalana shuroo kiya tha . 20 sal bad main aaj vahin laut aaya hoon hamare usi kolej men jahan hamare madhy premabij ka ankuran huaa tha . vahin tumhari smritiyon ke bich jahan se mera man kabhi bahar nahin nikal saka .

aaj tum n jane kahan ho ? kaisi ho, pichhale bis salon men tumane mujhe kabhi yad kiya ho ya n kiya ho kintu main tumhen kabhi bhula nahin paya . prem kee dhara par upaje tumhari smritiyon ke fool abhi murajhaye nahin hai pratham prannay kee khushaboo liye ve ab bhi surabhit karate hain, mujhe, mere man ko, meri aatma ko, aise, jaise abhi khile hon .