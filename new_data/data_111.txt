source: http://desitoons.blogspot.in/2008/05/posts-of-blog-rachanakar_22.html

krish n chandar ko to janate hi honge aap. are, vahi krish n chandar jinakee 'ek gadhe kee aatmakatha' 'gadhe kee vapasi' 'ek gadha nefa men' jaisi rachanaen hain . pahachan gae aap, shukr hai, main to dar hi gaya tha ki bat aage kaise badhegi . janab, bat aisi hai ki aage jo kissa hai usaka nayak to vahi purana jana pahachana gadha hai . aap kahenge isamen nae aur purane kee bat kahan se aa gaee . ab gadhe to gadhe hi hote hain, yahi unakee vishisht pahachan hai . yahi to, yahan bat hai aur gahari bat hai. purana aur vahi gadha isalie ki isamen kishnachandaranuma farmoole ke antargat kuchh vishisht kism kee budghimatta dali gaee thi anyatha gadhe to sadiyon se ek hi 'daee' se nirmit kie ja rahe hain, nirih kism ke, gadhepan kee chamak lie, kharanuma budghimatta se otaprot . halanki ye bat alag hai ki 'gadhon' ko yah galatafahami hai ki ve 'imoshanal fool' hain - dhobi ke pyar men, ghas ke ikarar men, bojha dhone ke intajar men . aap kahenge ye kis taip ka imoshan hai, ab hai to hai, isalie to ye ... ab rahane bhi dijie bar-bar kyon ek hi bat doharaee jae . so, apane nayak ke vyaktitv ka jyada bakhan n karate hue bat ka sira fir se pakada jae .

mamala kuchh aisa hai ki is bar apane 'gadarbharaj' kee chetana rajaniti, pyar ya desh ko lekar vichalit nahin hai, balki ve kuchh naya soch rahe hain . badalate vakt ke sath ve bhi kafi 'fyoochar planing' men vishvas rakhane lage hain . unaka vichar hai ki ve apani aane vali santatiyon ke lie aakhir virasat men kya chhodakar ja rahe hain ? us par unakee poori jati kee nigahen jaroor hi tikee hogi . halanki unake pas kafi kuchh hai fir bhi ve 'nem-fem-gen' kee kuchh ekstra vyavastha baithana chahate hain . apani pidhiyon ke lie 'bhari-kuchh' chhodakar jana chahate hain . kya ?..sheyar, nahin janab ye insananuma baten gadhon kee khopadi men nahin samati hain . nivesh-gyan durbhagy se unake pichhale poore anubhav men aasapas se thikathak tarike se bhi nahin gujara hai, anyatha ve ekadh 'traee' to jaroor hi mar lete . khair, arthajagat to is krity men hissa na lie jane par sadiyon tak unaka ahasan utar hi nahin paega. bhari vichar manthan ke uparant ek din unake 'unnat lalat' aur 'virat khopade' men kriket men kairiyar banane ka aaidiya aa gaya . tatkshan unhen apane charon or gardabh jati, apani santati, jayakar kee dhvaniyan sunaee dene lag .

aaidiya aane kee khushi men hi unhonne tin char bar kasakar 'rainka-rankee' kee, fir khud bhavishy ke rol modal ke roop men apani sthiti ka chintan kar sanyamit mudra dharan kar li. ab ve un upadanon par vichar karane lage jo bhavishy men ek kriketar ke roop men unamen hona chahie the. apani hrisht-pusht kad-kathi par nigah dalate hi unhen is bat ka to poorn santosh ho gaya ki bakiyon kee tulana men filahal sharirik majabooti men to ve uchchastar ko prapt hain . shoroomon ke pas se gujarate samay aksar ve kamentri men manasik majabootinuma baten apane karnnapatal par risiv karate rahe hain . so, ve svatah muskurae fir pichhali panktiyon vali rol modal kee bat yad aate hi danton par oshth ke parde fit karate hue aage vali dulatti se khopade ko thokakar dekha . 'tann' se manasik majabooti ka 'eeko'aane par unhonne is babat bhi itminan ho gaya.

do upadanon ke pashchat chayanakartaon se apani nikatata kee yad aate hi nishchintata ho gaee ki yah mahatvapoorn gun bhi unamen prachur matra men hai. in aham jarooraton ke bad unhen 'khel men nipunnata' jaisi sarahin baton ka bhi dhyan aaya. jisapar unhen laga ki viketon ke bich unakee daud hi is mamale ko 'sabsityoot' kar degi. aha ! 've' fir muskurae.... khiladi taiyar hai, najar dalo.. e najaravalo.. pratibha ke bajar men taiyar mal pada hai, utha lo.. bhijava do kisi bhi desh ke toor par. ve fir apani hi soch par kunthit hue, unhen kaun-kaise utha sakata hai. chintit bhi hue ki vijeta trafi lane par unhen kandhe par kaise uthaya jaega. fir yad aaya ki janata apane kandhon par to 'un' jaise kaee ko barason se ... so, ve bhi utha hi lie jaenge. ab ve ruk nahin pa rahe the. sidhe 'bord' ke daftar kee or nikal pade. sochate bhi ja rahe the ki kuchh paise hi rakh liye hote to aoto hi kar leta khair, 'mahan khiladi-vinamr bhav'. paidal hi daftar tak ja pahunche. vahan dekha bhari bhid-bhad 'sitaron-staron' ka joradar jamavada. pichhale anubhav ke aadhar par kaee ko to ve tatkal hi pahachan gae. aavaj dene ko hi the ki yad aaya ki abhi ve sitare nahin hue hain, rukana hi uchit hai.

vo samay bhi aaega jab ve inake sath lanch-dinar jaisa kuchh-kuchh karenge. apani 'gardabh chetana' par prafullit hue. itarate hue unhonne daraban se is aayojan ka prayojan poochh dala. khiladiyon kee boli ... ! sitare bik rahe hain..... daraban ke ye shabd unake 'virat lalat' par ' fir dhann' se pade. khiladi ... rol modal aur hamare bandhu-bandhavon kee tarah bikane ko taiyar? daraban ne unhen pare dhakela, ummid ka aansoo gira... gardabharaj apani sari masoom beeeman pratibha ke sath vapas mud gae. budghimani kee aisi oonchaee dekhakar unhen apani 'vyaktipradatt chetana' par rulaee aane lagi.