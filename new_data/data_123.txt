source: 

bachapan se hi mujhe sahity kala, sinema aadi men vyapak roochi rahi hai shayad isi ke parinam svaroop dinakar ji ke sahayog se kalej men ''apavada'' namak ek prishthiy patrika ka padarpan huaa. bhavishy men is aasha ke sath ki apavad ek apavad nahin rahega, hamane sahity ke safar men ek angreji patrika ''kranis intaraneshanala'' ko bhi prakashit kiya. yadyapi sahity ki is anokhi aur dil lubhane vale anubhav ne is kshetr men aage badhane ke lie prerit kiya kintu parivarik jimmedariyon men ulajhakar isamen ek viram chihn lag gaya.
parantu bachapan ke sakha dinakar ji ne fir is pustak ko prakashit karane ka anurodh kiya to anayas hi soya huaa vah sahity prem fir ubhar kar ek bar satah par aa gaya. halanki yah ab main achchhi tarah samajh chuka tha ki is tarah ka prayas aarthik roop se koi labh nahin laega parantu yah ek vyavasay hi to nahin hai, varana premachand ji, fanishvar nath renu aadi anek sahityakar atidhanadhy hote.

khair bhoopen hajarika ji kisi bhi parichay ke mohataj nahin hai. man kamakhya v brahmaputr ke is vilakshan kalapremi ko sara desh janata hai. bachapan men ek bar inase milane ka mauka mila to inhonne gale lagakar mano mujhamen apani amit chhap ka ek ansh chhod diya. yah drishy v chitr main apani aankhon men hamesha chhipae rakhata hoon.
sangit, gayan v git rachana, vah bhi itani smaraniy, sanvedanashil v karnnapriy yah bhoopenada ka apana anokha andaj hain. logon ke dil men bhoopenada ka git ''dil hum hum kare'' bas gaya. parantu main to usi din unaka bhakt ho gaya jab inaka sangitabadgh kiya huaa git aarop film men ''nayanon men darapan hai, darapan men koi'' suna. sach men bhoopenada asam ke gaurav hain, inake vyaktitv ke kuchh anachhue pahaluon ke bare men is pustak ko prakashit karate hue main gauravanvit mahasoos kar raha hoon. bhagavan unhen svasth rakhe aur ve apani dhunon se hamen sada rijhae rakhen, isi aasha ke sath.....aasha hai yah aapako pasand aaegi, kripaya apane sujhavon se hamen avagat karaen. ataH is mahan hasti bhoopenada ko mera ek bar fir ''salama''.

usha pablikeshan ki pahali prastuti hindi men pratham prakashit bhoopenada ke vyaktitv par pustak, aaf aashirvad, prerana, sahabhagita ki apeksha karegi taki bhavishy men bhi any sahity ke nagine aaf samaksh prastut kar saken.

guvahati ke ek karyakram men svar samragyee lata mangeshakar ne kaha tha - 'ham asam ko bhoopen hajarika ke nam se janate hain.' bhoopen hajarika ke bahuaayami vyaktitv ke kitane roopakh hain - gitakar, sangitakar, gayak, sahityakar, patrakar, film nirdeshak, patakatha lekhak, chitrakar - aur har roop advitiy hai, anootha hai. asam ki mati ki sondhi mahak ko suron men rupantarit kar unhonne desh-videsh men asam ke sangit ko pracharit kiya hai. ve asam ki janata ki char pidhiyon ke sabase chahete gayak hain. bihoo samarohon men varsha men bhingate hue rat-rat bhar log unako gate hue dekhate-sunate hain. asam ki sanskriti, brahmaputr nadi, lok parampara, samasamayik samasya - jivan ke harek pahaloo ko unhonne giton men roopantarit kiya hai.

eka
rangali bihoo. pratham vaishakh. asamiya navavarsh ka pahala din. guvahati ke chandamari ilake men rat ke 1à¥°.3à¥° baje hajaron log besabri ke sath apane priy gayak do. bhoopen hajarika ki ek jhalak pane ke lie intajar kar rahe hain. bihoo mandap men kahin sooi rakhane ki bhi jagah nahin hai. log sadakon par, flai ovar par khade hain. darshakon men mukhyamantree aur any kai mantree bhi upasthit hain.
bhoopen hajarika manch par aate hain. janata ko pranam karate hain. sabako bihoo ki shubhakamanaen dete hain. fir muskarate hue kahate hain, 'mujhe khushi hai ki main apane mohalle ke bihoo utsav men gane ke lie aaya hoon.' choonki chandamari ilake men hi unhonne sangharshapoorn jivan ke kai sal gujare hain.
ve gana shuroo karate hain - 'baradai shila ne saroo dai shila ...' bihoo ki parampara par aadharit git. aavaj men vahi gambhirata, vahi khanak, vahi dil ko chhoo lene vali mithas hai, keval umr ka prabhav najar aane laga hai. pahale ve bihoo utsavon men rat-rat bhar gate rah jate the, parantu ab svasthy thik nahin rahata.
ve gana shuroo karate hain - 'manuhe manuhar bave, yadiu akano ne bhave ...' isi git ko ve bangla men bhi gate hain, asamiya men bhi gate hain, hindi men bhi gate hain. fir ve kahate hain, 'main ek premagit sunana chahata hoon.' ve gane lagate hain - 'shaishavate dhemalite ...' git ka bhav hai - 'bachapan men ham sath-sath khelate the. vaishakh men brahmaputr men tairate the. tumane mujhase vada kiya tha ki sath-sath jienge. tumane kaha tha ki tumhare bina ji nahin sakoongi, jan de doongi. magar mere pas dhan nahin tha. tum apana vada bhool gayi aur ek dhanavan ke sath byah kar chali gayin. ek din mainne tumhen mahangi poshakon men dekha. kya tum soch rahi thi ki tumhare bina main apani jan de doonga ? main jan nahin doonga, balki jita rahoonga, taki ek naye samaj ka nirman kar sakoon. yuvavastha men unhonne yah git likha tha, jo aaj bhi sunane valon ke hriday ko sparsh karata hai.
fir ve gane lage 'jivan boohalishalai aah ...' isi git ko unhonne bangla men bhi gaya. ve thak gae the. unhonne ek navodit gayika ki taraf ishara karate hue kaha, 'ghar ki ladaki hai. do gane sunaegi. fir main gaunga. 'damana' film ka ek gana bhi sunaegi.' 'damana' men bhoopen hajarika ne apane purane lokapriy giton ko naye andaj men pesh kiya hai. gayika ne gana shuri kiya 'bijulir pohar mot nai', fir gaya - 'o ram-ram aalata lagaungi ...' bhoopen hajarika ne tali bajakar gayika ki prashansa ki. ab unhonne fir gana shuroo kiya - 'sagar sang mat katana satoorilo, tathapito huaa nai klant ...' yah git unhen bahut pasand hai. is git men unaka jivan darshan chhipa huaa hai - sagar sangam men kitana taira main, fir bhi main thaka nahin. nirantar joojhate rahane ka jivan darshan.
ab ve gane lage - 'bookoo hoom-hoom kare, ghan gham-gham kare o aai ...' gulajar ne film 'roodali' ke lie isaka anuvad kiya hai. hindi men bhi unhonne gaya - 'dil hoom-hoom kare ...'. yah git jab khatm huaa to unhonne kaha - 'ebsatrekt pentings ho sakati hai, ebsatrekt film ho sakati hai to ebsatrekt git kyon nahin ho sakata ...'. isake sath hi apana mashahoor git gane lage - 'vimoort mor nishati jen maunatar sootare bovapa ekhani nila chadar ...' meri vimoort rat mano maun ke dhage se buni hui ek nili chadar hai ....
unhonne kaha - 'mujhe pata chala hai ki aaj ke is karyakram ko intaranet ke jarie duniya bhar men prasarit kiya ja raha hai. main bahar base asam ke logon ke lie, bharatavasiyon ke lie, vishvavasiyon ke lie gana chahata hoon' - ve gane lage - 'vi aar in d sem bot bradar, vi aar in d sem bot bradar ...' fir isi git ko asamiya men aur bangla men bhi gakar sunaya - 'aami ekhanare navare yatree, aami yatree ekhanare navare ...'.

