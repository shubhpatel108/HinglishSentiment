source: https://gfmaza.wordpress.com/2011/12/01/baap-se-paise-mangne-ke-tarike/

Aajkal ke aadhunik zamane mein kuch baap apne bhole bhale bachhon ko jeb kharche ke liye dhan nahi dete. Aisi kai shikaytein hame har roz mil rahi hain. Aapki isi chinta ko door karne ke liye hum laaye hain aapke liye kuch aise tareeke ki jinko aajmane ke baad aapka baap to kya, baap ka baap bhi aapko bharpoor dhan denga. To Ye hain hamare anmol tarike.

1- Ye jo papa log hote hain bhakton, bade hi chalaak hote hain, paise na dene ke tarah-tarah bahane banate rehte hain. Isiliye jab bhi aap apne baap se pasie maangne jaayein to dhyaan rakhein ki jo bahanae pita shree ne pichhli baar banaya tha wo is baar na banane paayein.

2- Papa se pasie tabhi maanaga karo jab wo kisi kaam ki jaldi mein hon. Jaldi baazi mein aapka kaam hone ki apaar sambhaavna hai.

3- Jaise hi papa ki tankhwa ki taarikh nazdeek aane waali ho, unki kuch zyaada hi khatirdari karo. Wo ek glas paani maange to tum do glas paani do. Wo nahane ke liye thanda paani paange to tum usmein baraf daalke do. Aur jaise hi papa tankhwa lekar aayein apne pyare papa se jitna ho sake utna maal nikaal lo.

4- Har insaan ko apni taarif sunna pasand hai bachho. Isiliye papa ke doston ke saamne apne papa ki khoob taarif kiya karo. Aur jhoot mooth hi keh diya karo ki hume to papa har roz paise diya karte hain, aur papa ke doston ke saamne hi papa se poorne mahhene ka jeb kharch maang daalo. Phir dekho chamatkar, papa ke doston ke jaane ke baad papa kya kya dete hain.

5- Har insaan ko pyaar zaroor hota hai bhakton. Aur papa log to apne zamane ke hero hote hain. To aaj hi pata karo ki wo kaun thee jisne tumhare papa ko apna deewana bana diya tha. Agar tum ye raaz jaanne mein safal ho gaye to tumhari to nikal padi bachha. Muh maangi keemat samay-samay par papa se vasool kar sakte ho.

6- Agar papa kisi ko buri nazar se dekhte hain to ye tumhare liye bada faaydemand saabit ho sakta hai. Papa ko blackmail karna shuru kar do, ki agar unhone muh maangi keemat nahi chukai to papa ki khair nahi, socho mummy papa ka kya haal karegi agar mummy ko pata chala to.

7- Papa ke batve mein se 1000 rupiya nikal lo (apne papa ke batve se paise nikaalna chori nahi hoti bhakton). Aur baad mein papa ko kaho ki papa aapke 500 rs mujhe gire hue mile the. Papa ko lagega ki mera bachha kitna shareef hai, aur papa ki es bhool ka faayda tumhe 100-200 rs papa ki taraf se uphaar ke roop mein milenge aur 500 rs to pehle se hi tum papa ko thag chuke ho, to hui na ek teer se do shikar walli baat 