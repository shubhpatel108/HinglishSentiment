source: http://desitoons.blogspot.in/2008/05/posts-of-blog-rachanakar_23.html

rod inspektar urf sadak chhap majanoon, samaj ke aise chir-parichit jiv hain, jinase sabhi parichit hain. ye neta, abhineta, gunde, badamashon kee tarah samaj ke anivary tatv hain. inake bina samaj ka poorn nirman nahin ho pata hai, kyonki inake karan hi nari jati se judi dahej kee tarah kee samasya , chhedachhad ka astitv, samaj men maujood rahata hai jo kisi bujurg ke aashirvad kee tarah din doona rat chauguni dar se mahangaee kee tarah badhati chali ja rahi hai. isase ghar kee grihani ho , skool-kalej jati chhatra ho, daftaron men kam karati praudha ho, koee bhi nahin bacha hai. sabhi ko ghar se bahar nikalate hi rod inspektar kee chhedachhad ka shikar hona padata hai.

rod inspektar subah se lekar rat tak bas ek hi kam chhedachhad karate hai. jis din galati se ye chhedachhad nahin kar pate hai., us din ye upavas dharan kar lete hain, kyonki bina chhedachhad ke inhen khana nahin pachata hai. samaj men inhen talashane ke lie koee vishesh chashma lagane kee jaroorat nahin hai. ye pop star maikal jaikshan kee tarah bal badhaye, apane sharir kee chaudaee ke barabar baigi pent kam paijama pahane govinda chal, amirakhan muskan ke sath alag se sadak par ghoomate najar aa jate hain ye apani upasthiti ka ehasas hamen svayan karate hain jab bhi kisi kanya ko dekhate hai. to apane arddhanarishvar balon ke pichhe hath ferakar apana rod inspektar hone ka parichay dena yah pratham farj samajhate hai.

rod inspektaron ke jivan men sadakon ke kinare sthit pan thele ka utana hi mahatv h, jitana ki netaon ke pahanane ke lie khadi ke kurtte ke paijama ka, chara surkhiyon men rahane ke lie ghotale ka hai. inakee sari javani pan ke thele par sadak takate hue kat jati hai. ye subah sat baje se rat das baje tak ek aadarsh sipahi kee tarah pan ke thele par dyooti dete hai. jis tarah yatayat sipahi kee najar se koee trak bachakar nikal nahin pata , usi tarah inakee giddh nigahon se koee ladakee bachakar nahin ja sakati hain jo bhi ladakee inhen bhanti hai usake pichhe ye shahad kee makkhi kee tarah lag jate hain aur ek aadarsh parivarik sadasy kee tarah use roj ghar se kalej v kalej se ghar chhodakar aate hai. is bich men jitana bhi samay inhen raste men aasapas kee motar karon, trakon, taimpon se bachane ke bad milata hai, utana samay ye prem ijahar ( chhedachhad ) karane men lagate hai. aisa din men ye char -panch ladakiyon ke sath avashy karate hai.

rod inspektar chhedachhad men ek se ek chuninda shabdon ka istemal karate hain inakee kalpanaon ke aage kaviyon kee kalpanayen bhi fikee pad jati hai. ye log angrej dikhati ladakee ko pari sindrela, mini skart chhata li oonchi edi vali ladakee ko maharani viktoriya , ghas n dalane vali , patthar ka javab eent se dene vali ladakee ko maharani lakshmibaee, saindil marane vali ko maharani durgavati , jaise aitihasik patron se pukarate hain, inamen kam padhe-likhe aavara navayuvak hi nahin, em.e.,bi.e, pi.ech.di., dharak padhe-likhe samajhadar log bhi shamil rahate hain. jo aksar chhedachhad men dushyant kee shakuntala, tulasi kee ratnavali, mahabharat kee panchali , vridavanalal varma kee mriganayani jaise sahityak patron ka istemal karate hain. ye log ladakiyon ke sanbandh men ke.ji.be.ke jasooson kee tarah ghar valon se jyada janakari rakhate hain.

rod inspektar apane aap ko bhagavan krishn ka anuyayi samajhate hai. isalie sadak chalati kanyaon ko brij kee gopikaon kee tarah chhedata ye apana pratham karttavy samajhate hai. ye log apane guroo ka upadesh 'karm kiye ja fal kee chinta n kar' par vishvas karate hai. isalie ye apana karm karate jate hain aur usaka fal lat-joote khana, samaj men badanami hona, sar ke balon ka chauraha banavana, ladakiyon dvara ek se ek shabdon -bandar , gadha, khajoor, tingoo, kaddoo jaise shabdon se sanbodhit hona , mar kha jana, aadi ka in par koee asar nahin padata hai.