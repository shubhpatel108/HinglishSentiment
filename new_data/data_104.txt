source: http://desitoons.blogspot.in/2008/05/posts-of-blog-rachanakar_31.html

sahity aur sanskriti par vividh prakar se prahar hota raha hai aur vah nirantar badhata ja raha hai. ashlil chitron ne sanskriti par aur ashlil bhasha ne sahity par apane prahar badha die hain. vyakti ko vak evan lekhan kee svatantrata hai. jab svatantrata nirapeksh aur dayitvahin ho jati hai to svechchhacharita ho jati hai. vahan yah bat dhyan men nahin rakhi jati hai kee yah svatantrata vidhi sammat nahin hai. aur kisi doosare kee svatantrata men badhak to nahin hai. gyan aur bhavon ka bhandar ,samaj ka darpan. gyan rashi ka sanchit kosh yadi manav kalyannakari nahin hai to use men sahity kaise kahoon meri samajh se bahar hai. jivan ke sookshm aur yatharth chintan samajik charitr ka pratipadan karati rachanaon par pratikool ya ashlil tippaniyan kahan tak svagat yogy hai meri samajh se bahar hain .

kitani hasyaspad bat hai ek sajjan kah rahe the kee chahe jamane bhar men sahity ka star gir jae hamare jile men nahin gir sakata poochha kyon ? to badi sadagi se bole hamare jile men sahityakar koee hai hi nahin. jahan tak men samajhata hoon aamataur par kavi chhapane ke lie hi rachanaen likhata hai. chahata hai kavita ke sath usaka nam akhabar men chhape foto sath men chhape to aur bhi maza. kavi sammelanon men bhi kavi chahata hai kee usaka nam pukara jae magar ek to sabase pahale nahin aur doosare kisi achchhe kavi ke bad nahin

aashchary tab hota hai jab kavi kavitaen likh kar gumanam ho jata hai. jamana bade shauk se sun raha tha. hamin kho gae dastan kahate kahate. han kuchh rachanaen gumanam jaroor hoti hain parantu ve hote hain devi devataon ke nam likhe patra. unamen pane vale ka pata hota hai aur lekhak gumanam hota hai. sath hi pratibandh hota hai kee amuk matra men patr kee nakal bhejana anivary hai. patr dalane par amuk fayada aur n dalane par amuk nukasan hoga. falan ne dala to latari khul gaee aur falan ne nahi dala to usakee bhains mar gayi. aisi rachanaon se lekhak aur pathak ke bich koee sudradh sambandh nirmit hon ya vikasit hon isake poorv hi lekhak gum ho jata hai. sahity ke dvara aatmiy aur aadhyatmik sambandh ghanisht hon to aanand kee bat hai. aur yadi sambandh vikrit hon to ?

jis tarah kisi desh kee rajanaitik pranali se bhrashtachar ke unmoolan men vahan kee vyavastha asafal ho jati hai usi tarah vidrup sahity ke rachayita ko dhoondhane men jasoos tak asafal ho jate hain aur sahityakar apani vidroopata ka darshan jan manas ko kara hi deta hai. aur log hain kee vidroopata pasand kar rahe hain. jo ashreshth hai. jo aparimarjit hai ,vah logon kee aatma ko tript kar raha hai aur rachanakar bhram men hai kee keertimanon kee lambi shrankhala men usane ek kadi aur jod di. ashlil tukabandi foohad hasy netaon ko galiyan parosakar kavi samajhata hai kee usane bada tir mar liya. vani aur svatantrata ka duroopayog nahin hona chahie. ijahare khyal bura nahin hota. usakee abhivyakti ailaniyan aur khullam khulla kee ja sakati hai basharte kee khyal garimamay ho bhasha susanskrit aur parimarjit ho bat dushale men lapet kar bhi kahi ja sakati hai

josh malihabadi ne kaha tha kee "ajrah- ai- karam mujh nim jan ko bhi khabar kar den ,agar is koochagardi men koee insan mil jae.

hamare yahan kee suprasiddh shayara anjum rahabar ne kaha hai-

aadami to bahut hain jahan men ,aisa lagata hai insan kam hain.

isi prakar mera bhi yahi kahana hai kee kavi to bahut hain jahan men, aisa lagata hai sahityakar kam hain.

vyaktigat sambandhon kee kavita men samajik sahanubhooti ka manas-sansparsha

manushy ko apane vyaktigat sambandhon ke sath hi jivan ke vividh kshetron se prapt ho rahi anubhootiyon ka aatmikaran tatha unaka upayukt shabdon men bhav tatha chintan ke star par abhivyaktikaran hi vartaman kavita ka aadhar hai. jagat ke nana roopon aur vyaparon men jab manishi ko naisargik saundary ke darshan hote hain tatha jab manokankshaon ke sath ragatmak sambandh sthapit karane men ekatmakata ka anubhav hota hai, tabhi yah samanjasy sajivata ke sath samakalin srijan ka sakshee ban pata hai. yuva kavi evan bharatiy dak seva ke adhikari krishn kumar yadav ne apane pratham kavy sangrah ‘‘abhilasha” men apane bahuroopatmak srijan men prakriti ke apar kshetron men vistarit aalanbanon ko vishayavastu ke roop men prapt karake hnaday aur mastishk kee rasatmakata se kavita ke anek roop bimbon men sanjone ka prayatn kiya hai. “abhilasha” ka sangyak sankalan sanskaravan kavi ka inhin visheshataon se yukt kavi karm hai, jisamen vyaktigat sambandhon, samajik, rajanaitik, aarthik samasyaon aur vishamataon tatha jivan moolyon ke sath ho rahe pidhiyon ke atit aur vartaman ke takaravon aur prakriti ke sath paryavaraniy vikshobhon ka khulakar bhavatmak arth shabdon men anugunjit huaa hai. para aur apara jivan darshan, vishv bodh tatha vidvan bodh se upaji anubhootiyon ne bhi kavi ko anek roopon men udvelit kiya hai. in udvelanon men jivan saundary ke sarthak aur sajiv chitr shabdon men arth pa sake hain.

sankalan kee pahali kavita hai- “man” ke mamatv bhare bhav kee nitant snehil abhivyakti. jisamen mamata kee anubhooti ka pavitr bhav-vatsaly, pyar aur dular ke vividh roopon men kathan kee marmasparshi bhangima ke sath kathy ko sidhe-sidhe pathak tak sanpreshit karane ka prayatn banaya hai. shabd jo abhidhatmak shaili men kuchh kah rahe hain vah bahut spasht arthanviti ke parichayak hain, parantu bhavatmakata ka kendr bindu vyanjana kee antashchetana sanbhoot v aatmiyata ka manavi manovigyan banakar ubhara hai. god men bachche ko lekar shubh kee aakankshee man buri najar se bachane ke liye kajal ka tika lagati hai, banh men tabij bandhati hai, skool ja rahe bachche kee bhookh-pyas svayan men anubhav karati hai, padosi bachchon se ladakar aaye bachche ko aanchal men chhipati hai, doolha bane bachche ko bhav men dekhati hai, kalpana ke sansar men shahanaeeyon kee goonj sunati hai, bahoo ko saunpati huee man bhavuk ho uthati hai. najon se pale apane ladale ko jivan dhan saunpati huee man ke ashru, karoona vigalit sneh aur anurag ke moti banakar ludhak padate hain. kavi ka ‘man” ke prati bhav abhyarthana aur abhyarchana banakar kavita ka shashvat shabd saundary ban jata hai.

krishn kumar yadav ka sanvedanashil man anuman aur pratyaksh kee jivan smritiyon ka jagrit bhav lok hai, jahan man anek roopon men prakat hoti hai. kabhi patr men utkeern hokar, to kabhi yadon ke jharokhon se jhankati huee bachapan se aaj tak kee upalabdhiyon ke bich ek safal putr ko aashirvad deti huee. kisi nirashrita, abhav grast, kshudhit man aur santati kee kaya ko bhi kavi kee lekhani ka sparsh mila hai, jahan majaboori men chhipi nirihata ko bhookhi kamuk nigahon ke svarthi sansar ke bich ardhaanavrit aanchal se doodh pilati manavi ko amanaviy najaron ka samana karana pad raha hai. man ke vividh roopon ko bhavon ke anek staron par ankit hote dekhana aur kavita ko shabd dena aadarsh aur yatharth kee anubhootiyon ka dil men utarane vala shabd bodh hai.

nari ka preyasi roop sukomal anubhootiyon se hokar jab bhav bhare hnaday ke neh-nir men roopayit hota hai tab sparsh ka sumadhur kankad kis prakar tarangayit kar deta hai, jyotsana snan prem kee suvistarit rati-rajani ke aagosh men baithe khamosh anrtamilan ke kshanon ko in panktiyon men dekhen-rat ka pahara/jab main jheel kinare/ baitha hota hoon/chand jheel men utar kara/naha raha hota hai/kuchh der bada/chand ke satha/ek aur chehara/mil jata hai/vah shayad tumhara hai/pata nahin kyon/ bar-bar hota hai aisa/main nahin samajh pata/samane tum naha rahi ho ya chanda/aakhirakar jheel men/ek kankad fenkakara/khamoshi se main/ vahan se chala aata hoon.

talash, tumhen jita hoon, tumhari khamoshi, bevafa, preyasi, titaliyan, prem, kunvari kiranen, shirshak kavitayen jin vaiyaktik bhavanaon kee mansal abhivyaktiyon ko angadaiyon men umang se bharakar dil ke jharokhon se jhankati sanyog aur viyog kee rasatmakata ka ijahar karati hain, vah gahari sanson ke bich uthati girati janm-janm se pyasi priti payasvini ke tat par baithe yugal kee hnadayaspandon men suni jane vali sharir kee khushaboo aur chhuan ka smriti-sfit sansar hai. inamen aangik cheshtaon aur aindrik aasvadanon kee saundaryamayi kalpana ka kalatmak prannayan hnadayavan rasagyon ke liye rasayan ban sakata hai.

jivan prabhat se prarambh hokar vikas, vayaskata, praudhata aur vardhaky kee avasthaon ko langhati kavita kee gambhir dhvani madakata ke unmad ko jivan saty ka darshan karane men saksham bhi ho jati hai. nari ke streetv ko matritv aur preyasi roopon se aage badhata huaa kavi, shoshann, utpidan, anachar, anyay ke paryay ban chuke sandesh se dalit v abala jivan se bhi sakshatkar karata hai, jahan mahiyasi kee mahima, khand-khand ho rahi bhogya banakar deh ban jati hai. stree vimarsh kee in kavitaon men samajik aur vaiyaktik vicharana kee anek sanbhavanaon se sakshatkar karata kavi bhav aur vichar men poojya par ho rahe anant atyacharon ka pardafash karata hai. bahoo ko jalana, havas ka shikar hona tatha “vo” ban kar sadak ke kinare adhanangi, pagal aur bechari bani becharagi kya kuchh nahin kah jati, jo in kavitaon men beti aur bahoo ke roop men kartavyon kee gathari lade jivan kee dagar par arthahin kadamon se jine ko vivash ho jati hai. stree vimarsh ka yatharth, dalit chetana kee soch in kavitaon men vartaman ka saty ban kar ubhari hain.

balashram, balashoshan aur bal manovigyan ko “abhilasha” kee kavitaon men jin shirshakon men abhivyakt kiya gaya hai, unamen pramukh hain-akhabar kee kataranen, jamun ka ped, bachche kee nigah, vo apane, aatma, bachcha aur manushy tatha bachapan. in rachanaon men bal man kee jigyasa, aakrosh, aatank, masoomiyat, prakriti, paryavaran aadi ka manushy ke sath, ped-paudhon ke sath v jiv-jantuon ke sath nikat sambandh aatmiyata kee kalpana ko sakar karate hue, atit aur vartaman kee sthitiyon se tulana karate hue, aage aane vale kal kee tasvir ke sath vyakt kiya gaya hai. bahudha jivan aur kartavy bodh se anupranit is khand kee kavitaon men kavi ne bachche kee nigah men boodhe chacha ko bhikh ka katora lie hue bhi dikhaya hai aur hudadang machate jamun ke ped tatha mitti kee sodhi gandh men mauj-masti karate bhi smriti ke kotaron men chhipi atit kee tasvir se nikalakar prastut karate paya hai. bachchon ke nishchhal man par chhal kee chhaya ka svarthi prapanch kis prakar havi hota hai aur jhoothe pralobhan v ahankar ke vashibhoot hue log unhen bhay ka bhoot dikhate hain aur jivan bhar ke liye kuritiyon ka gulam bana dete hain, yah bhi in kavitaon men drishtavy huaa hai.

man ke ekant men jivan kee gahan chetana ke gambhir svar samahit hote hain. jab manushy aatmadarshi hokar prakriti se tadatmy sthapit karata hai, tab sansar ke halachal bhare mahaul se alag, use makhamali ghas aur pedon ke harit sansar men rachi-basi alaukik sundarata ka darshan hota hai aur chidiyon kee chahachahahat sunaee deti hai. vah man kee khidakee khol kar dekhata hai tabhi use apane astitv ke darshan hote hain. akelepan ka ahasas karati niravata, manav jivan kee hakeekat, bachapan se javani aur budhape tak ka safar anek aashaon aur nirashaon ka andhera aur ujala najar aane lagata hai akelepan men. is prakar kee kavitaen bhi is sankalan kee visheshata hain.

vartaman samay kee gramy aur nagar jivan sthitiyon men panap rahi aapa-dhapi ka tik-tik-tik shirshak se karyalayi dinacharya, adhikari aur karmachari kee jivan dashayen, failen, suvidha shulk tatha farj adayagi shirshakon men niji anubhav aur dainik kriyakalapon ka svanubhoot prastut kiya gaya hai. prakriti ke sath bhi kavi ka sakshatkar huaa hai-pachamadhi, badal, naya jivan tatha prakriti ke niyam shirshakon men. inamen manushy ke bhav lok ko aanubhootik uddipan pradan karati prakriti aur paryavaran kee sukhad smritiyon ko prakritasth hokar jivan ke sath-sath jiya gaya hai.

naitikata aur jivan mooly kavi ke sanskaron men rache base lagate hain. use angulimal ke roop men atyachari v anachari ka dushcharitra-chitr bhi yad aata aur buddh tatha gandhi ka jagat men aadarsh nishpadan tatha kshama, daya, sahanubhooti ka manav dharm ko anupranit karata charitrik aadarsh bhi nahin bhoolata. vartaman samay men manushy kee sadvrittiyon ko chhal, danbh, dvesh, pakhand aur jhooth ne kitana dhak liya hai, yah kisi se chhipa nahin hai. in manav moolyon ke avamoolyan ko kavi ne shabdon men kavita ka roop diya hai.

krishn kumar yadav ne “abhilasha” men kavita ko vastumatta tatha samagrata ke bodh se sadharan ko bhi asadharan ke ahasas se yatharth drishti pradan kee hai, jo pragatishilata chetana kee aadhunikata bodh se yukt chittavritti ka pratibimb hai. isamen kavi man bhi hai or jan man bhi. manushy is sansar men samajikata kee simaon men akela nahin rahata. usake sath samaj rahata hai, atah apane samparkon se mili anubhooti ka aabhyantarikaran karate hue kavi ne apani bhavana kee sanvedanatmakata ko vivekajany pahachan bhi pradan kee hai. roodhi aur maulikata ke prashnon se oopar uthakar jab ham in kavitaon ko dekhate hain to lagata hai ki sahaj man kee sahaj anubhootiyon ko kavi ne sahaj roop se samayik-sahityik sandarbhon se yug-bodh bhi pradan karane ka prayas kiya hai. dayitv-bodh aur kavi karm men pandity pradarshan ka koee bhav nahin hai, fir bhi yah to kaha hi ja sakata hai ki vichar ko bhav ke oopar vijay mili hai. kavita samakalin lekhan aur srijan ke samasamayik bodh kee parinnati hai so ‘‘abhilasha” kee rachanaen bhi is tathy se achhooti nahin hain.

bhasha aur shabd bhi aaj ke lekhan men apani pahachan badal rahe hain. vah “vo” ho gaya hai, ve aur un ka sthan bhi tadbhav roopon ne le liya hai. shree yadav ne bhi anek shabdon ke vyakaraniy roopon ka aadhunikeekaran kiya hai.

vaishvik jivan drishti, aadhunikata bodh tatha samajik sandarbhon ko vividhata ke anek staron par samete prastut sankalan ke adhyayan se aabhasit hota hai ki shree krishn kumar yadav ko vipul sahityik oorja sampann kavi hraday prapt hai, jisase vah hindi bhasha ke vangamay ko smriti pradan karenge.