source: http://desitoons.blogspot.in/2008/12/posts-of-blog-rachanakar_14.html

'jan-gann-mana' suparichit hindi gazalakar dvijendr 'dvija' kee chhappan (56) gazalon ka pahala sankalan hai. 
gazal jaise farasi-urdoo ke kavy-roop ke prati hindi men jo naya vatavaran taiyar huaa hai,nishchy hi isaka pramukh shrey svargiy dushyant kumar ko jata hai. halanki dushyant kumar ke pahale, hindi men gazal rachana ka shubharanbh ho chuka tha. keval aadhunik yug kee hi bat karen to bharatendu, badrinarayan chaudhari, pratap narayan mishra,nathoo ram sharma 'shankara', jay shankar 'prasada' nirala, da. shamasher bahadur sinh,trilochan,janakee vallabh shastree,balabir sinh 'ranga' aadi ne hindi gazal ke prati apani ruchi aur rachana ka parichay diya tha . lekin, ukt kaviyon kee gazalen jan-manas men aate men namak kee tarah ka hi prabhav utpann kar sakeen. hindi gazal ko ek yugantarakari kavy vidha ke roop men pratishthit karane ka shrey dushyant kumar ko hi jata hai. lekin 1975 men dushyant ke anayas dehavasan ke das varsh bad tak bhi kuchh log kahate rahe ki hindi gazal dushyant-kal men hi qdamatal kar rahi hai.aise kathan nishchit hi aagrah se yukt evan atishyoktipoorn the. dushyant kumar ke dehavasan-kal se ab tak duniya bhi aage badhi hai aur hindi gazal bhi . jivan, samaj, sanskriti,aur yatharth ke anek paripekshyon  ka udghatan huaa hai. chetana ke naye staron kee nirmiti huee hai. kala-sahity ke kshetr men  abhivyakti kee naee chunautiyan ubhari hain. yatharth pahale se adhik saghan evan sanshlisht huaa hai.


jin sanjida hindi gazalakaron ne , manch yani bazar ka hissa n banate hue, anushasan,ekagrata aur aatyantikata ke sath desh ke bhinn-bhinn hisson men baithakar achchhi gazalen kahi hain- us feharist men gazalakar dvijendr 'dvija' ka nam sasamman shamil kiya ja sakata hai.,kyonki ve vigat teis varshon se maranda (palamapur) ,rohadoo, hamirapur, kangada aur dharmashala jaise parvatiy kshetron men nivas karate hue achchhi gazalen kah rahe hain- jahan vastut: gazalagoee ka koee utsah-vardhak mahaul nahin. nissandeh,


'ye fool sakhat chatanon ke bich khilate hain 
ye vo nahin jinhen mali kee dekhabhal lage.'


dvijendr 'dvija' angrezee ke pradhyapak hain-vardzavarth,keets, shaili se le kar aadhunik aangl-sahity ke adhyeta. gazal keval unakee vaicharik- bhavabhoomi kee hi abhivyakti nahin, use kalatmak-star par bhi unhonne aatmasat kiya hai. dvijendr kee gazalon men ek vishesh qism kee aantarikata, samajh, salahiyat, sookshmata aur saghanata ko mahasoos kiya ja sakata hai.ye bat sach hai ki dvijendr 'dvija' gazal ke mamale men kisi 'ustada' ke fer men nahin pade.fir bhi, gazal ko le kar unakee jigyasaen, unake anveshann, unake prayogon ko, ve desh ke guni gazalakaron se mil- bantakar,samajhate-boojhateâ€¦spasht karate rahe hain. isake kahane ke kshetr men apane-aapako 'talib-e-ilma' (vidyarthi) samajhate rahane kee sahajata unake rachanakar -qd ko badhati hi hai.


bhashaee star par dvijendr 'dvija' dushyant -kul ke gazalakar hain.hindi aur urdoo ke bich santulan qaayam karane vale. dvijendra  kee gazalon ka bhashaee- lahaza sada aur saf hai. doosare shabdon men kahen to ye gazalen hindustani thath kee gazalen hain .


jahan tak she'ron men parasi gaee vishay-vastu ka saval hai to dvijendr 'dvija' ka 'kainvasa' qaafi vistrit hai. jaisa ki gazal-sangrah ke shirshak se spasht hai-unakee gazalen samagr 'jan-gann-mana' kee gazalen hain.samajik, rajanitik,sanskritik evan aarthik morchon par tamam bechain saval uthati hueen. aisa nahin hai ki pahadon men rahakar dvijendr pahadon kee bat nahin karate. lekin unaka 'pahad' himachal tak simit nahin. jati, mazahab,rang,naslon aue firaqaaparasti kee siyasat ke khailaf bhi unaka gazalakar tan kar khada hai. pahad kee kathin zindagi men  khaoon(pasine) se sinche gae kheton kee upaj ka bantavara thik-thik hone kee chetavani bhi unake she'ron men hai. kul mila kar, unakee gazalen pragatishil aur janavadi chetana se lais jagarook gazalen hain .,jo konpalon kee shaili men pallavit hoti hain. unake andar gazal kee kavyatmakata kee hifazat karane kee avishrant chinta bhi dikhaee deti hai-jo nissandeh svagat-yogy hai. 