source: http://desitoons.blogspot.in/2008/09/posts-of-blog-rachanakar_12.html

mainne apana koee bhi kam itane tarkapoorn dhang se shuroo nahin kiya tha jitana ki yah, kyonki samoocha siddhant dakshin afrika ke pashchimi tat par moonge kee bhitti dekhane ke bad hi nirdharit huaa tha. ab jivit bhittiyon ko dekhakar isamen kuchh satyapan aur sanshodhan bakee the. par isi bich main dakshin amarika ke bhoo-bhag ke savirami uthan se vahan ke samudr tat par padane vale prabhav ka adhyayan kar raha tha. sath hi, vanon ke nasht hone aur talachhat ke jamav ka adhyayan bhi jari tha. isase main prerit huaa ki adhogaman ke prabhav par bhi kuchh likhoon, kyonki yah anuman lagana aasan tha ki moongon ke oopar uthate jane se talachhat par mitti jamati chali gayi hogi. isake lie mainne uparodhi bhittiyon aur praval dvip (moonge ke dvip) ke niroopan ka siddhant vyakt kiya tha.

landan men rahane ke dauran mainne moonga bhittiyon ke alava jiolojikal sosayati men iretika bauldarsa aofa sautha amerika, bhookampa aur di farmeshana baya da ejensi aofa arthavarmsa aopa maulda par bhi lekh padhe. main jooloji aofa di vayaja aofa di bigala ke prakashan kee dekharekh bhi kar raha tha. yahi nahin, da orijina aofa spishija se jude tathyon ka sankalan bhi mainne roka nahin tha. jab main bimari ke karan kuchh aur nahin kar pata tha to bas yahi karata rahata tha.

san 1842 kee grishm ritu men thode arase ke lie sharir men thodi takat mahasoos kee to narth vels kee yatra par nikal pada taki yah jan sakoon ki badi badi ghatiyon ko pani se bhar dene vale purane gleshiyaron ka kya prabhav pada. filasfikala maigajina men jo lekh mainne padha us par ek sankshipt aalekh bhi mainne prastut kiya. is yatra men kisi parvatamala par chadhane ya ghoomane ka kam mainne aakhiri bar kiya kyonki isake bad mera sharir itana mazaboot nahin rah gaya tha ki bhoovaigyanik sarvekshan ke lie zaroori dooriyan tay kar sakoon ya pahadon par chadh sakoon.

landan men jitana jivan mainne guzara, usake shuruaati dinon men sharir men itana dam-kham tha ki main janaral sosayati men ja sakoon. main kaee vaigyanikon tatha any suprasiddh ya alp prasiddh logon se mila. yahan main unamen se kuchh ka zikr karoonga, halanki unake vishay men jyada kuchh nahin kahana hai.

apani shadi ke pahale aur bad men mera leyel se sabase jyada milana-julana raha. mujhe aisa lagata hai ki usaka dimag kafi sulajha huaa tha. usakee spashtatavadita, sajagata, vivekashilata aur usake lekhon men maulikata, in sabase to yahi prakat hota tha. main bhoovigyan ke bare men jab bhi usake lekhon ke bare men koee tika tippani kar deta tha to vah tab tak chain nahin leta tha jab tak ki sare mamale ko fir se n dekh le aur kaee bar mujhe bhi pahale ke mukabale adhik dhyan dete hue dekhana pad jata tha. vah mere sabhi sujhavon par har sambhav prativad karata aur sabhi tark khatm ho jane ke bavajood kafi samay tak sandeh se ghira rahata tha. usakee doosari visheshata thi, any vaigyanikon ke kam ke sath usakee hardik sanvedana.

bigal kee yatra se lautane ke bad mainne moonga bhittiyon ke bare men apane vichar use bataye. halanki mere vichar usase alag the, lekin jis manoyog se usane meri baten sunin us par main hairan tha. vigyan men usakee ruchi badi prabal thi, aur manav-matr kee pragati ke bare men usake bade nek vichar the. vah bada hi dayalu aur dharmik vishvason ya kuchhek avishvason ko lekar poori tarah se udar tha; lekin tha vah pakka aastik aur bada hi nishpaksha. laimarik ke vicharon ka virodh karane ke karan use badi khyati mili thi. lekin baudhape men usane disenta thyori ko apanaya aur apane charitr kee isi visheshata ka parichay diya.

ek bar jab main usake sath is bat kee charcha kar raha tha ki bhoovaigyanikon ka purana sampraday usake vicharon se sahamat nahin hai, to isi silasile men mainne kaha tha ki, `kya hi behatar ho ki pratyek vaigyanik sath sal ka hote hi chal base, kyonki isake bad vah har nae siddhant ka virodh hi karata rahata hai.' yahi bat yad karate hue usane mujhase kaha ki ab use jine kee anumati di ja sakati hai.

bhoovigyan ab tak hue sabhi vaigyanikon ka jitana rini leyel ka hai, utana shayad kisi aur ka nahin, aisa mera manana hai. jis samay main bigal kee yatra par jane kee taiyari kar raha tha, to hensalon us samay any bhoovaigyanikon kee hi tarah se sopanik jal-pralay men vishvas karate the. unhonne mujhe salah di thi ki main di prinsipalsa ka pahala khand padh loon, yah bas, tabhi prakashit hi huaa tha. lekin unhonne yah bhi kaha ki us pustak men batae vicharon ko main svikar karoon, ye zaroori nahin hai. lekin ab dekhen to koee bhi di prinsipalsa ke bare men kitane alag vichar vyakt karega. mujhe yad karake garv ho raha hai ki verade antarip ke dvip-samoohon men sent jego namak jagah thi jisaka mainne pahali bar bhoovaigyanik sarvekshan kiya tha, aur isi sthan par leyel ke vicharon kee advitiy shreshthata siddh ho gayi thi. is tarah ke vicharon ka samarthan kisi aur kitab men mujhe nahin mila.
leyel kee kritiyon ka joradar prabhav frans aur inglaind men vigyan kee alag alag pragati par saf taur par dekha ja sakata hai. is samay eli di byoomant kee mool kalpana vyakt huee thi, kretarsa aofa eliveshana enda lainsa aofa eliveshana (jisake lie sedavik ne jiolojikal sosayati men tarifon ke pul bandh die the) men. aaj ise lagabhag bhula diya gaya hai, isaka shrey bhi leyel ko hi jata hai.

mera parichay rabart braun se bhi tha. hombald unhen prinsepsa botanikorama kee pratikriti kahate the. apane anveshanon kee barikee aura parishuddhata ke lie unaka bahuta nama tha. unaka gyana bahuta hi vyapaka tha, aura saba kuchha unake satha hi kala ke garta men sama gaya, kyonki isa bata se ve bahuta darate the ki kahin koee galati na ho jae. unhonne mujha para apane gyana kee varsha bina bhedabhava ke kee, lekina kaee baton men ve mujhase eershya bhi karate the. bigala kee yatra se pahale main tina bara unase milane gaya. eka bara unhonne mujhe sookshmadarshi ke niche kuchha dikhaya aura poochha ki mainne kya dekha. mainne bata diya ki kya dekha aura mujhe poora vishvasa hai ki kisi vanaspati koshika men pranna dravya kee anokhi dharaen baha rahi thin. jaba mainne poochha ki yaha kya tha, to ve bole, `yaha mera chhota-sa rahasya hai.'

unake kriyakalapon men bhi udarata jhalakati thi. apane budhape men, jaba ve dauda-bhaga ke layaka nahin raha gae the to bhi (hookara ne mujhe bataya tha) ve kafi doora rahane vale apane naukara ke pasa jakara (jo inhin ke sahare tha) usaka halachala poochhate aura use kuchha na kuchha padhakara sunate. yaha kisi bhi prakara ke vaigyanika men hardika kangali ya eershya paida karane ke lie kafi hai.

main kuchha khyati prapta logon ka bhi jikra karoonga jinase main yada-kada milata rahata tha, lekina una sabake bare men jyada kuchha likha na paoonga. mere mana men sara je harshela ke prati agadha shraddha thi. aasha antaripa para unake sundara ghara aura bada men unake landana sthita ghara para bhojana karake main ati prasanna hota tha. ve jyada nahin bolate the, lekina jitana bhi bolate the vaha saba sunane layaka hota tha.

eka bara main nashte ke samaya sara aara marchisana ke ghara para main mashahoora hambolda se bhi mila. unhonne bhi mujhase milane kee ichchha jahira karake mujhe ijjata bakhshi the. main una jaise mahana vyakti se mila kara thoda nirasha huaa. shayada main kuchha jyada hi ummiden laga baitha tha. apani isa mulakata ke bare men mujhe jyada kuchha yada nahin, basa itani hi bata yada hai ki hambolda bahuta khusha-mijaza aura batooni the.

isase mujhe yada aati hai bankala kee, jinase main hensalo vejabuda ke ghara para mila tha. bankala ne tathyon ke sangraha ka jo tarika apanaya huaa tha, usase main kafi prabhavita huaa. unhonne mujhe bataya ki jo bhi kitaba ve padhate the, use kharida lete the aura hareka ke satha una tathyon kee soochi bana kara laga dete the jo unhen bada men upayoga men aane layaka lagate the. unhen yahan taka yada rahata tha ki kisa kitaba men unhonne kya padha tha. mainne unase poochha ki ve yaha pata kaise laga lete hain ki koee tathya bada men upayogi rahega. isa para unaka javaba tha ki unhen pata nahin, lekina koee naisargika pravritti hai jo unhen rasta dikhati hai. soochi banane kee isa aadata ke karanna ve sabhi prakara ke vishayon para itane udaharanon ka ullekha kara dete the ki hairani hoti thi. histri aofa sivilaijeshana men yaha dekha ja sakata hai. yaha kitaba mujhe kafi rochaka lagi. mainne ise do bara padha, lekina unhonne jo sadharanikaranna kiya hai, usakee upayogita para mujhe sandeha hai. bankala achchhe vakta the. mainne unake vyakhyana bhi sune the, aura main mantra mugdha-sa sunata raha gaya tha, kyonki vyakhyana men unhonne koee kasara nahin chhodi thi. isi bicha miseja ferera ne gana shuroo kara diya tha, aura main unaka gita sunane ke lie chala diya. jaba main chala gaya to vahin baithe apane dosta se ve bole (jise mere bhaee ne suna liya) ki, `mistara darvina kee kitaben unakee batachita se kahin behatara hain.'

any mahan sahityakaron men se ek bar main din milamain ke ghar par sidani smith se mila. unaka bola huaa har shabd akathaniy roop se manoranjak tha. shayad yah aanandit hone ke karan tha. ve bujurgavar ledi kork ke bare men bat kar rahe the. unhonne bataya ki vah ek bar dharmarth aayojan men vyakhyan de rahe the, aur us vyakhyan se prabhavit hokar us mahila ne apani dost se ek ginni udhar lekar katore men dali. fir ve bole, `aam taur par yahi mana jata hai ki in bujurgavar ledi kork par abhi tak usakee nazar nahin padi.' aur yah bat unhonne is dhang se kahi ki vahan maujood harek ko turant yah pata chal gaya ki us bujurg aurat par abhi shaitan kee nazar nahin padi hai. unhonne yah kis dhang se kiya mujhe nahin maloom.

isi prakar main ek bar lard stainahop (itihasakar) ke ghar par maikale se mila. vahan bhojan par ek aur vyakti bhi tha. mainne vahan maikale kee batachit sunin aur ve baten mujhe svikary lagin. vah bahut bat nahin karate the. is prakar ke vyakti adhik nahin bolate. ve to doosaron ko bar bar mauka de rahe the ki ve batachit ka sootr apane hath men bhi len, aur unakee anumati se doosare yahi kar bhi rahe the.

lard stainahop ne ek bar mujhe maikale kee smarannashakti kee sampoornnata aur parishuddhata ka praman diya tha. lard stainahop ke hi ghar par main unake itihasakar aur any sahityakar mitron se bhi mila. inhin men motale aur grote bhi the. nashte pani ke bad main grote ke sath shevening park ke pas takariban ek ghante tak ghoomata raha. main grote kee batachit tatha usakee saralata se bahut prabhavit huaa. usake aacharan main banavatipan to tha hi nahin.

bahut pahale mainne inhin itihasakar ke pita bujurg arl ke sath bhi bhojan kiya tha. ve bade ajib vyakti the, lekin jitana bhi mainne unhen jana tha usake aadhar par main unhen bahut pasand karata tha. ve spashtavadi, maze lene vale aur khushamijaz the. unakee shakl soorat kafi alag thi. badami rang ka sharir aur oopar se niche tak badami rang ke kapadon men dhanke the ve. jo doosaron ko avishvasaniy lagata tha, unhen us par bhi bharosa tha. ek din unhonne mujhase kaha tha ki tum yah bhoo-vigyan aur prani-vigyan kee khurafat ko chhod kar guhy-gyan kee sadhana kyon nahin karate? mere itihasakar mitr lard mehon unakee yah bat sunakar hataprabh rah gae aur unakee prasannavadana patni to aur bhi pareshan ho gayi.

in logon men aakhiri nam hai karlail ka, jinase main apane bhaee ke ghar par bhi aae. unakee baten badi saras aur rochak hoti thin. thik aisa hi lekhan bhi tha unaka; lekin kaee bar ve vishay ko kafi lamba khinch dete the. ek bar mere bhaee ke ghar par dinar men khoob maza aaya. vahan any logon ke alava baibej aur leyel bhi the. donon aapas men baten kar rahe the. dinar ke dauran karlail ne maun kee mahanata par zoradar takarir karate hue lagabhag sabhi ko chup hi rakha. dinar ke bad baibej ne bade hi vichitr roop se karlail ka dhanyavad kiya ki unhonne maun ke bare men bada hi rochak vyakhyan diya.

karlail ne lagabhag sabhi ka mazak udaya. ek din mere ghar par unhonne grote likhit histri ke lie kaha,`ek badaboodar daladal jisamen kuchh bhi upayogi nahin.' unakee reminisensesa prakashit hone tak main yahi samajhata tha ki unake upahas mahaj mazak honge, lekin ab mujhe sandeh hone laga tha. unakee abhivyaktiyan kisi nirash aur hatash man ko prakat karati thin, lekin ve bahut dayalu bhi the aur apane chhatafad thahakon ke lie badanam the. mujhe vishvas hai ki unakee dayaluta vastavik thi jisamen zara bhi eershya nahin thi. vastuon aur insanon ka chitr banane men unakee maharath par koee shak nahin kar sakata tha. chitrakari men ve maikale se bahut aage the. insanon kee ye tasviren asal thin ya nahin yah prashn alag hai.
ve insan ke zehan par bade hi takatavar tarike se sachchaee ka asar dalate the. doosari taraf gulami pratha ke bare men unake vichar bade hi ghrinaspad the. unakee nazar men to jisakee lathi usakee bhains. mujhe lagata hai, unakee vichar dhara badi sankeern thi. yadi unake dvara tiraskrit vigyan kee sabhi shakhaon ko alag kar diya jae to bhi. yah mere lie hairat angej bat thi ki kingsale ne unhen uchchastariy vigyan ke lie ekadam sahi vyakti bataya tha. vah is vichar ko hansi men uda dete the ki vhivel jaise ganitagy bhi prakash ke bare men goyathe ke drishtikon par kuchh vichar kar paenge, jabaki main manata tha ki aisa ho sakata hai. unake vichar se yah bada hi hasyaspad tha ki koee is bat par dhyan de ki koee himanad teji se aage badha ya dhire dhire ya fir hila bhi nahin. jahan tak main vichar karata hoon, to mujhe vaigyanik shodh ko lekar itane bimar dimag ka koee aadami nahin mila. landan men rahane ke dauran main vibhinn vaigyanik sosayatiyon kee sabhaon men jitana ja sakata tha gaya, aur jiolojikal sosayati ke sachiv ke roop men bhi kam kiya. lekin is daud-bhag ne aur aardinari sosayati ne meri sehat par itana ulta asar kiya ki hamen shahar chhod kar gramin ilake men basana pada. ise ham donon ne svikar kiya aur is par hamen kabhi pachhatava bhi nahin huaa.

dauna men ghara - 14 sitambara 1842 se lekara vartamana 1876 taka

sarre aur doosare sthanon par kafi khojabin ke bad hamen yah ghar mila aur hamane kharid bhi liya. chak mitti kee bahutayat vale ilake men payi jane vali hariyali charon or thi, aur midalaind ilake men jis vatavaran ka main aadi tha, usase alag mahaul tha, to bhi us sthan kee atyadhik shanti aur naisargikata se main abhibhoot tha. jarman patrikaon ne mere ghar ke lie likha tha ki vahan keval tattoo hi pahunch sakate the, lekin mera ghar itane ekant aur durgam sthan par bhi nahin tha. ham kitani achchhi jagah rah rahe the isaka behatar javab hamari santanen de sakati hain, ki vahan bar bar jana aur pahunchana kitana aasan tha.

jitane ekant men ham rah rahe the, kuchh log usase bhi jyada ekant men jivan bitate hain. fir bhi apane rishtedaron ke ghar aur samudr kinare ya fir ekadh aur jagah jane ke alava ham kahin nahin gae. yahan nivas ke pahale daur men ham thoda-bahut sosayati men jate the aur kuchh doston ko bula lete the. meri sehat kharab rahati thi, mujhe bar bar daure padate. bhayankar kanpakanpi hoti aur kaee bar ultiyan shuroo ho jati thin. isalie main kaee baras tak dinar partiyon se door raha, aur is tarah kaee chizon se vanchit bhi raha, kyonki ye partiyan mujhamen josh bhar deti thin. is karan se main apane ghar par bhi bahut kam vaigyanik sabhaen kara saka.

sari zindagi meri khushi ka karan aur ekamatr rozagar vaigyanik lekhan hi raha, aur main aise kam men kuchh is tarah se doobata tha ki samay ka bhan hi nahin rahata tha. yahi nahin, main apani takalif bhi bhool jata tha. shesh bache jivan ke lie kuchh likhane ko nahin, han itana zaroor hai ki meri kuchh kitabon ka prakashan ullekhaniy hai. main yah zaroor bataoonga ki meri kuchh kitabon kee rooparekha kaise bani.

mere vibhinn prakashan : san 1844 ke pahale bhag men mere sansmaran prakashit hue the jo bigal kee yatra ke dauran dekhe gae jvalamukhiy dvipon ke bare men the. san 1845 men kafi mehanat karake mainne jarnala aofa risarch ke nae sanskaran ka sanshodhan kiya. pahale yah 1839 men fitj ray ke lekhan ke sath prakashit ho chuka tha. meri is pratham sahityik kriti kee safalata mujhamen meri hi any pustakon ke mukabale adhik garv ka sanchar kar deti hai. aaj bhi inglaind aur sanyukt rajy amarika men isakee kafi bikri hoti hai, aur jarman men isaka do bar anuvad to huaa hi, french tatha any bhashaon men bhi isake anuvad prakashit hue. yatra vrittant, khasakar vaigyanik koti kee pustak ke pratham prakashan ke itane din bad bhi aisi bikri aashcharyajanak hai. inglaind men doosare sanskaran kee das hajar pratiyan bik gayin. san 1846 men meri kriti jiolojikala aabjarveshansa aona sautha amerika prakashit huee. main hamesha ek dayari likhata tha aur usamen yah darj hai ki meri tinon jiolojikal pustakon (koral rifs sahit) men sadhe char baras kee mehanat lagi; aur inglaind laute hue mujhe das baras ho chuke hain. kitana hi samay mainne bimari men ganvaya. in tinon kitabon ke bare men mujhe aur kuchh nahin kahana. han, inamen se ek ka naya sanskaran aa raha hai, isakee hairani jaroor hai.

aktoobar 1846 men main `siripediya' (jalayan kee tali men chipake rahane vale ghonghe) par kam kar raha tha. chili ke samudr tat par mujhe isakee badi hi ajib kism mili. yah kankolepas ke khol men ghusa huaa tha, aur yah doosare `siripediya' se itana alag tha ki mujhe isake lie naya anukram banana pada. bad men purtagal ke samudr taton par bhi isi prakar ke samavargi shankh mile. is nae ghonghe kee sanrachana ko samajhane ke lie mujhe kaee samany prakar ke ghonghon kee chirafad karani padi aur isase mainne kramash: ek naya samooh hi bana dala. aane vale aath baras tak main isi vishay par ji jan se juta raha aur antat: do mote khand prakashit karae, jinamen sabhi jivit prajatiyon ka vivaran tha aur do chhote prakashan vilupt prajatiyon ke bare men the. mujhe sandeh nahin ki sar ee lettan bulavar ne apane ek upanyas men jis profesar lang ka jikr kiya hai, vah main hi hoon. upanyas ka profesar bhi chipakoo ghonghon ke bare men pustakon ke do khand likhata hai.

halanki main is kam par aath baras tak laga raha, lekin dayari men mainne bataya hai ki do baras to bimari kee bhent chadh gae. bimari ke hi chalate mainne 1848 men kuchh mah ke lie melavarn men jakar jalachikitsa se ilaj karaya, jisase mujhe kafi fayada bhi huaa. isake bad ghar lautate hi mainne kam sanbhal liya. meri sehat itani kharab thi ki 13 navambar 1848 ko pitaji ka dehant hone par unako dafanane ya bad men vasiyat ka hak lene bhi nahin ja saka.

main samajhata hoon ki siripediya' ke bare men mainne jo adhyayan kiya vah kafi moolyavan hai, kyonki isamen is ghonghe ke vibhinn angon kee sajatiyata ka ullekh hai. mainne ghonghe ke khol banane vale angon ko khoja, halanki khol banane vali granthiyon ke bare men mainne bahut badi galati kee thi, aur antat: mainne siddh kiya tha ki ghonghon kee kuchh naslon men sookshm naron kee vidyamanata ubhayalingiyon kee anupoorak aur un par parajivi hoti hai. meri antim khoj kee poori tarah se pushti ho chukee hai, halanki ek samay aisa bhi tha jab ek jarman lekhak ne is samoochi khoj ke bare men kaha tha ki yah sab meri kalpana ka vilas hai. is ghonghe kee itani jyada aur alag alag prajatiyan hain ki sabhi ka vargikaran karana bahut kathin hai. mera yah kam us samay mere bahut kam aaya jab mainne `aorijina aofa spisheja' men prakritik vargikaran par vichar vimarsh prastut kiya. is sabake bavajood mujhe sandeh hai ki is kam men kya itana samay lagana thik raha.

sitambar 1854 se mainne apana sara samay apane nots ke dher ko vyavasthit karane men lagaya, sath hi jiv prajatiyon kee kaya palat ke bare men bhi mainne dhyan diya aur kuchh prayog bhi kie. bigal kee yatra ke dauran mainne pempiyan sanghatana ke jivashm khoje the, jo is samay pae jane vale aarmadilos kee bhanti kathor khal se dhanke hote the; doosari bat yah ki usi mahadvip par jaise jaise ham dakshin kee or badhe to badi hi nikat sajatiyata vale jiv ek doosare ka pratisthapan karate dikhaee die. aur tisari bat yah ki dakshin amarikee lakshanon ke mutabik gelapegos dvip samooh ke adhikansh jiv jantu alag hi the. yahi nahin, pratyek dvip par ve apane hi samooh ke jivon se thoda-sa alag the; jabaki inamen bhoovaigyanik drishti se koee bhi dvip bahut prachin nahin tha.

yah to spasht hi ek prakar ke aur isi tarah ke any tathyon kee vyakhya keval isi pratyasha ke aadhar par kee ja sakati hai ki jiv prajatiyan dhire dhire badalati chali jati hain aur fir isi vishay ne mujhe vichalit kiya. lekin sath-sath yah bhi spasht tha ki pratyek prakar ka jiv apane jivan kee paristhitiyon ke prati bade hi sundar dhang se anukoolit hota hai. aise asankhy mamale dikhaee denge, lekin isamen paristhitiyon ya jiv kee ichchha (khasakar paudhon ke bare men) ka koee yogadan nahin hota hai. udaharan ke lie kathafodava ya ped par chadhane vale mendhak ya kanton ya pichchhaparn kee sahayata se door-door tak pahunchane vale bij. main is prakar kee anukoolataon se hamesha hi prabhavit huaa aur mujhe lagata hai ki jab tak inakee vyakhya nahin ho jati hai apratyaksh pramanon se yah siddh karana ki jiv prajatiyon men parivartan hue hain, nirarthak prayas hi kaha jaega.

inglaind lautane ke bad mujhe yah laga ki bhoovigyan men leyel ke udaharan ka anusaran karane aur ghareloo ya prakritik vatavaran men jiv jantuon aur ped paudhon men badalav ke bare men jara-sa bhi sambandh rakhane vale sabhi tathyon ka sangrah karane ke bad hi samooche vishay par shayad kuchh roshani pad sake. meri pahali notabuk julaee 1837 men shuroo huee. mainne poori tarah se bekoniyan siddhanton par kary karana shuroo kiya aur bina kisi niyam ko apanae bade paimane par tathyon ka sangrah karata raha. isamen mainne palatoo pashuon men prajanan par adhik dhyan diya. isake lie mudrit poochhatachh samagri ekatr karata tha. kushal prajanan karane valon aur maliyon se batachit karata aur khoob padhata tha. jin kitabon ko mainne padha aur unamen se tathyon ka sangrah kiya, unakee soochi aur jarnalon tatha tranjakshans kee samoochi shrrinkhala par nazar dalata hoon to apani mehanat par mujhe bhi aashchary hota hai. jald hi mujhe yah aabhas ho gaya ki janavaron aur paudhon kee upayogi nasl taiyar karane men manav kee safalata kee mahattvapoorn kunji hai prajatiyon ka sahi chayan. lekin prajatiyon ka yah chayan prakritik vatavaran men rahane vale jiv jantuon men kis tarah hota hoga. kuchh samay tak yah tathy mere lie rahasy bana raha.

mainne pandrah mahine bad aktoobar 1838 men sootrabaddh roop se poochhatachh shuroo kee. mainne manoranjan ke lie malthas likhit `di populeshana ' bhi padha aur jiv jantuon tatha paudhon kee aadaton par lambe samay se lagatar dhyan dete hue zinda rahane ke sangharsh kee prashansa bhi karane laga. isi bich mujhe achanak khyal aaya ki in paristhitiyon men anukool vibhedon ko sanrakshit karane aur pratikool ko nasht karane kee pravritti rahati hai. isake parinamasvaroop naee nasl ka janm hota hai. yahan aakar mujhe ek niyam mila jisake anusar main kam kar sakata tha, lekin sath hi main poorvagrahon se bachana chahata tha, isalie mainne yah bhi faisala kiya ki kuchh samay tak isake bare men leshamatr bhi nahin likhoonga. joon 1842 men mainne apane siddhanton ka saransh likhane kee shurooaat kee aur lagabhag 35 prishth pensil se likhe; aur 1844 kee garamiyon tak mainne 230 prishth likh lie. isake bad mainne inakee saf saf nakal taiyar kee jo abhi tak mere pas hai.

lekin us samay mainne ek mahattvapoorn samasya kee anadekhi kar di thi, aur yah mere lie acharaj kee bat hai, kyonki kolambas aur usake ande kee kahani vali bat alag thi, yahan mainne apani samasya aur usake samadhan donon kee hi anadekhi kar di thi. samasya yah thi ki jaise jaise sanparivartan hota hai to ek hi vanshamool ke jivon ke lakshanon men antar aana shuroo ho jata hai. ve bade hi vishal star par bantate chale gae hain. yah vibhajan is riti men bhi prakat ho jata hai jisake anusar sabhi naslon ko prajatiyon, prajatiyon ko parivaron, parivaron ko up vibhajanon aur isi prakar aage vargikrit kar diya gaya hai. main sadak par aaj bhi us sthan ko bhoola nahin hoon, jahan par main apani tamatam men baitha tha aur achanak hi mujhe isaka samadhan soojh gaya. yah bat daun aane ke kafi bad kee hai. mere matanusar samadhan yahi hai ki prakriti kee grihasthi men sabhi pramukh aur vriddhishil naslon kee sanparivartit santatiyan anek aur atyadhik vibhedit sthanon ke anusar apane aapako dhalati jati hain.

san 1856 ke prarambh men hi leyel ne mujhe salah di ki main apane drishtikon ko vistarapoorvak likh daloon, aur mainne turant hi tin ya char guna bade paimane par lekhan shuroo kar diya jo meri pustak di aorijina aofa spishej men bhi dikhaee dega. to bhi jitani samagri mainne batori thi, usaka saransh tha isamen. aur is roop men main keval aadha kary hi prastut kar paya. lekin meri yojana dhari rah gayi kyonki 1858 kee garmiyon kee shuruaat men hi malay dvip samooh se mistar vailes ne `aana di tendensi aofa vairayatija too diparta indaifinetali froma di aorijanala taipa,' vishay par ek nibandh bheja. is nibandh men vahi siddhant the jinakee mainne rooparekha banayi thi. mistar vailes ne likha tha ki yadi main unake nibandh ko sahi samajhoon to leyel ke avalokan hetu bhijava doon.

mainne jarnala aofa di prosidingsa aofa di linneyana sosayati, 1858, prishth .45 par un paristhitiyon ka jikr kiya hai, jinake karan mainne leyel aur hookar ke is anurodh ko mana tha ki main apane sansmaran vrittant ko 5 sitambar 1857 ko esa gre ke patr sahit bhejoon aur ve bhi vailes ke nibandh ke sath hi chhapen. pahale to main sahamati dene ka ichchhuk hi nahin tha, mujhe lag raha tha ki mistar vailes mere is kam ko anyayapoorn manenge, kyonki main nahin janata tha ki unakee manovritti kitani udar aur dayalutapoorn hai. mere sansmaran vrittant aur esa gre ko likha patr donon hi ko chhapavane ka abhipray to tha hi nahin, aur ye bahut bekar dhang se likhe hue bhi the. doosari or mistar vailes ka nibandh behatarin abhivyakti aur spashtata ke sath likha huaa tha. isake bavajood hamare sanyukt prakashan ne bahut kam logon ka dhyan aakarshit kiya. isake bare men dabalin ke profesar hotan ne hi ekamatr samiksha prakashit karayi thi, aur kul milakar unaka faisala yahi tha ki un aalekhon men jo kuchh naya tha vah asaty tha aur jo kuchh saty tha vah purana tha. isase yahi siddh hota hai ki kisi bhi nae drishtikon kee vyakhya kafi vishad honi chahie taki us par logon ka dhyan bhi jae.

leyel aur hookar ke kafi kahane par sitambar 1858 men mainne jiv prajatiyon men tattv parivartan par ek pustak likhane kee taiyari kee. lekin sehat ne bich bich men dhokha diya. is karan mujhe moor park sthit doktar len ke sundar jal chikitsa kendr men bhi jana pada. mainne apane vrittant ko 1856 men bade paimane par shuroo kiya tha aur apani pustak ko kuchh chhota aakar dete hue poora kar liya. isamen mujhe terah mahine aur das din mehanat karani padi. navambar 1859 men isaka prakashan di aorijana aofa spisheja ke nam se huaa. yadyapi bad ke sanskaranon men isamen kafi kuchh judata gaya aur sanshodhan bhi hue lekin pustak ka moolaroop barakarar raha.

ni:sandeh yah mere jivan ka pramukh kary raha. yah pustak prarambh se hi safal rahi. pahale sanskaran men chhapi sabhi 1250 pratiyan pahale hi din bik gayin. isake bad jald hi doosare sanskaran kee 3000 pratiyan bhi bik gayin. ab tak (1876) tak inglaind men isakee solah hajar pratiyan bik chukee hain, aur pustak kee jatilata ko dekhate hue yah sankhya kafi badi hai. isaka anuvad yoorop kee lagabhag sabhi jubanon men huaa, aur spainish, bohemiyan, polish tatha roosi bhashaon men bhi yah pustak chhapi. mis bard ka kahana tha ki isaka anuvad japani men huaa aur vahan bhi kafi padhi gayi. yahi nahin, hibroo bhasha men bhi ek nibandh prakashit huaa, jisamen yah kaha gaya tha ki yah siddhant to old testament men bhi hai. isakee samiksha bhi jam kar huee. aisa mujhe isalie maloom hai ki di aorijina aur meri any kitabon ke bare men jo samikshaen prakashit hoti thin, unako main ekatr kar leta tha. kul samikshaon kee sankhya (akhabaron men chhapi samikshaen shamil nahin) 265 thi. bad men mainne yah kam chhod diya, kyonki isaka koee upayog lag nahin raha tha. is vishay par alag se anek nibandh aur pustaken bhi chhapin, aur jarmani men prativarsh ya har doosare varsh darvinavada par pustak ya granthasoochi prakashit hoti thi.

mera vichar hai ki di aorijana kee safalata ka shrey kafi had tak do sankshipt rooparekhaon ko jata hai jo mainne kafi pahale likhin thi. aur usake bad kafi badi taiyari ke sath likhi pandulipi ko jata hai, jo apane aap men saransh thi. in upayon se main adhik prabal tathyon aur nishkarshon ka chayan karane layak bana. vigat kaee varsh tak mainne ek svarnim niyam apanae rakha. vah yah ki jab bhi main apana koee tathy prakashit karata aur jaise hi koee aisa vichar mere man men aata jo us samany parinam ka virodhi hota to main bila naga fauran hi use yadadasht ke lie likh leta tha, kyonki apane anubhav se mainne jana tha ki virodhi tathy aur vichar yadadasht men se jaldi nikal jate hain. is aadat ke chalate mere drishtikonon ke virodh men bahut kam aapattiyan huee jin par mainne dhyan n diya ho ya jinaka uttar n diya ho.

kaee bar yah kaha jata hai ki di aorijina kee safalata se yah siddh ho jata hai ki, `is vishay par kafi kanafoosi huee,' ya `logon ka man isake lie taiyar kiya gaya tha.' lekin main ise poorn saty nahin manata, kyonki mainne kisi bhi mauke par ek bhi prakritivadi ko isakee bhanak nahin lagane di, aur kisi aise vyakti se meri bhent bhi nahin huee jo naslon ke sthayitv ke bare men tanik bhi sandeh karata raha ho. yahan tak ki leyel aur hookar jo bade manoyog se meri baten sunate the, bhi sahamat pratit nahin hue. mainne ekadh bar kuchh layak logon ko yah vyakhya batane ka prayas bhi kiya ki prakritik chayan se mera aashay kya hai, lekin main asafal hi raha. han, main jo poorn saty manata hoon vah yah tha ki sabhi prakritivadiyon ke man men suvicharit tathyon kee bharamar thi, aur jaise hi unhen paryapt vyakhya ke sath niyam mila to unake asankhy vicharon ko ek disha mil gayi. is pustak kee safalata ka ek any tattv bhi tha. isaka samany aakar, aur main isaka shrey deta hoon doktar vailes ke nibandh ko. yadi mainne pustak ka aakar vahi rakha hota jis par mainne 1856 men likhana shuroo kiya tha, to yah aorijina jitani badi hoti aur bahut kam logon men ise poora padhane ka dhiraj hota.

meri ek kitab kee rooparekha 1839 se hi chal rahi thi, lekin isaka prakashan 1859 men ho paya. is deri se mujhe bhi fayada hi huaa, kyonki itane samay men siddhant aur bhi spasht ho gaya. isase mujhe kuchh nahin khona pada balki isamen kuchh logon ne mere ya vailes ke siddhanton men moolaroop se yogadan hi diya. vailes ke nibandh ne to mujhe is siddhant ko apanane karane men bhi madad kee. mainne keval ek hi mahattvapoorn tathy ke bare men poorvanuman lagaya tha, jisake lie mera antarman mujhe dhikkarata bhi raha. vah tathy tha dooravarti parvat shikharon aur aarkatik pradeshon men ek hi nasl ke paudhon aur kuchh pashuon kee maujoodagi himanad-kal ke karan hai. is drishtikon ne mujhe itana prabhavit kiya ki mainne is par vistarapoorvak likha. mujhe yakeen hai ki is vishay par ee forbs ke prasiddh sansmaran prakashit hone se kafi pahale hi hookar mera lekh padh chuke the. main kuchh muddon par asahamat tha, lekin mujhe lagata hai ki main sahi tha. beshak mainne mudrit roop men yah ishara kabhi nahin kiya ki mainne is drishtikon ko svatatr roop se poshit kiya tha.

duniya men kuchh naslen aisi hain, jinake vayaskon aur unhin ke bhroonon men kafi antar hota hai, aur ek hi varg ke alag alag pashuon ke bhroonon men kafi samanata rahati hai. is spashtikaran ne mujhe itana santosh diya, jitana any kisi tathy ne nahin diya tha. us samay main da orijina par kam kar raha tha. jahan tak main samajhata hoon da orijina kee kisi bhi samiksha men is tathy par dhyan nahin diya gaya tha. mainne esa gre ko likhe patr men is bare men hairani bhi jahir kee thi. kuchh hi varsh men vibhinn samikshakon ne isaka poora shrey fitj myooler aur hekel ko diya, ni:sandeh yahi kary un donon ne meri tulana men adhik vyapak aur sahi roop men kiya tha. is bare men poora adhyay likhane ke layak samagri mere pas thi, aur mainne vicharon ko thoda aur vistar diya hota to behatar rahata. lekin yah to spasht tha ki main apane pathak ko prabhavit karane men asafal raha aur jo aisa karane men safal huaa, mere matanusar nishchay hi shrey pane ka hakadar hai.

main yahan yah bhi kahana chahoonga ki mere samikshakon ne mere kary ko eemanadari se se jancha parakha. inamen ve pathak shamil nahin hain jinhen vaigyanik gyan nahin tha. mere vicharon ko bahudha poori tarah se galat tarike se pesh kiya gaya. bade hi tivr virodh hue aur mazak tak udaya gaya, lekin main samajhata hoon ki yah samanyataya sadbhavana se kiya gaya. kul milakar mujhe isamen sandeh nahin ki mere karyon kee to kaee bar zaroorat se jyada tarif huee. mujhe is bat kee bahut khushi hai ki main kabhi vivadon men nahin pada aur isaka shrey leyel ko jata hai, jisane mere bhoovaigyanik lekhan ke bare men mujhe sakht hidayat di thi ki kabhi vivadon men mat pado. isase labh to kuchh hota nahin ulte samay aur svabhav donon bigadate hain.

jab kabhi bhi mujhe laga ki mainne galati kee ya mera kam doshapoorn raha, aur jab bhi bade hi anadarapoorvak meri aalochana huee ya jab kabhi atyadhik tarif ke vashibhoot huaa to main apane aap se bar-bar yahi kah kar khud ko tasalli deta ki main jitani mehanat kar sakata tha, mainne kee, jitani shuddhata la sakata tha, laya, aur doosara koee bhi isase behatar nahin kar sakata.' mujhe yad hai jab gud sakses be men, tiyera del fyoogo men jab main soch raha tha (mujhe yad hai ki isake bare men ghar par khat bhi bheja tha) ki prakritik vigyan men thoda-sa yogadan karane se badh kar mere jivan ka doosara upayog kya ho sakata tha. mainne apani liyakat ke mutabik sarvashreshth kiya. aalochak jo chahen kahate rahen, lekin ve is dridh vishvas ko nasht nahin kar sakate.

san 1859 ke aakhiri do mahinon men di orijin ke doosare sanskaran kee taiyari kar raha tha aur sath hi prapt hue khaton ke vishal dher se bhi nipat raha tha. pahali janavari 1860 ko main apane aalekhon ko vyavasthit karake ghareloo vatavaran men pashuon aur paudhon men badalav ke bare men verieshanasa aofa enimalsa enda plantasa andara domestikeshan shirshak se lekhan kee taiyar kar raha tha. lekin yah kam 1868 kee shurooaat men hi prakashit ho paya. is deri ka kuchh karan meri bar bar kee bimari rahi. ek bar to main poore sat mahine bimar raha. isaka kuchh karan yah bhi raha ki mujhe us samay kuchh any vishayon men ruchi huee aur main unhin par kuchh likhane aur prakashit karane ko lalayit ho utha.

san 1862 men 15 maee ko shatavari men nishechan prakriya ke bare men meri chhoti si pustak prakashit huee jisaka shirshak tha - fartilaijeshana aofa aarchida . is pustak men meri das mah kee mehanat lagi thi. isake adhikansh tathyon ka sangrah vigat kaee baras men huaa tha. san 1839 men grishmaritu ke dauran, aur pichhali garmiyon men mainne keet patangon dvara foolon ke sankar paragan par dhyan diya tha. isase mainne to yahi natija nikala tha ki is prakar ka paragan vishisht prakaron ko sthayi banaye rakhane men mahattvapoorn bhoomika nibhata hai. isake bad pratyek grishm ritu men main kamobesh isi kam par laga raha. yahi nahin rabart braun kee salah par mainne si ke sprengel kee utkrisht pustak dasa entadekte gehimnisa dera nechura mangava kara padhi. is pustak ko padh kar main apane is kam men dooni lagan se jut gaya. san 1862 se pahale mainne kuchh varsh tak apane is british aarchid ke paragan ka adhyayan kiya tha. isase mujhe laga ki main paudhon ke samoohon par behatar se behatar lekh taiyar karoon, bajaye isake ki any paudhon ke bare men dhire-dhire tathy bator kar unake dher ka prayog karoon.

mera sankalp buddhimanipoorn siddh huaa, kyonki meri pustak prakashit hone ke bad se sabhi prakar ke foolon men paragan vidhi ke bare men lekhon aur shodh prabandhon ka tanta-sa lag gaya. yah manana padega ki ye sabhi mere kary kee tulana men kafi behatar the. bechare spengel ka jo kam kafi samay tak benami ke gart men pada tha, usakee mrityu ke kaee varsh bad achanak hi sarvamany ho gaya.

isi baras mainne di jarnala aofa di linneyana sosayati men ek aalekh prakashit karaya jisaka shirshak tha aana di too farmsa aofa dayamorfika kandishana aofa di primula . isake bad aagami panch varsh men ubhayaroopi aur triroopi paudhon par panch any aalekh prakashit hue. in paudhon kee sanrachana ka aashay niroopit karane men mujhe jitana santosh mila, poore jivan men kisi vaigyanik kary se nahin mila.

san 1838 ya 1839 kee bat hai, jab mainne alasi kee ubhayaroopata par dhyan diya. pahali bar to mainne socha ki yah matr asangat asthirata ka mamala hai, lekin praimula kee samany naslon kee janch karane ke bad mainne paya ki isakee do kismen adhik niyamitata aur nirantarata lie hue thin. isalie main lagabhag yakeen kar chuka tha ki samanyataya pae jane vale pit sevali aur basant gulab donon hi aise paudhe hain jinake nar aur mada fool alag alag lagate hain, yah bhi ki ek kism men chhote stara kesar aur doosari kism men chhote punkesar avardhan kee or agrasar the. isalie in donon paudhon ko isi drishtikon ke tahat parakha gaya; lekin jaise hi chhote stara kesar vale foolon men paragan ke bad prajanan huaa to unase adhik bij prapt hue. itane bij any char sambhav paraganon men se kisi men bhi nahin mile, lekin avardhan ka yah siddhant ek sire se hi kharij kar diya gaya. isake bad kie gae kuchh aur prayogon se yah pramanit ho gaya ki isakee donon hi kismon men saf taur par ubhayalingi gun the. isake bavajood inamen aapas men vaise hi paragan hote the jaise samany pashuon ke nar aur mada men sansarg hota hai. rakt kusum (layathram) ke sath prayog to aur bhi rochak rahe. isakee tinon kismon men ek doosare ka sanyog spasht tha. bad men mainne paya ki ek hi kism ke do paudhon ke sanyog se hone vali santati bhi sanvrit aur prabal sadrishyata rakhati hai. yah sadrishyata do alag alag prajatiyon ke paudhon ke sanyog se utpann sankar kismon jaisi hi hoti hai.

san 1864 kee sharad ritu men mainne lataon ke bare men ek vishad lekh likha jisaka shirshak tha - klaimbinga plants. yah lekh prakashan ke lie lenniyan sosayati ko bhijava diya. is aalekh ke lekhan men char mah lage, lekin jab isaka proof mujhe mila to meri sehat itani kharab thi ki main ise thik nahin kar paya aur kuchh goodh baton ko sahi taur se samajha bhi nahin saka. is aalekh par kam hi logon ka dhyan gaya, lekin 1875 men jab isi ko sanshodhit roop men prakashit karaya to isakee khoob bikri huee. is vishay kee or mera rujhan esa gre ke lekh ko padh kar huaa tha. yah lekh 1858 men prakashit huaa tha. unhonne mujhe bij bheje aur kuchh paudhe ugane ke bad main paudhe ke tane aur lata tantuon kee ghumavadar badhotari dekhakar hairan pareshan ho gaya. yah badhotari pahali nazar men to kafi jatil pratit huee lekin vastav men kafi saral thi. isake bad hi mainne bahut si lataon ke paudhe lagae aur unaka adhyayan kiya. hensalo ne apane vyakhyanon men judavan banate jane vale paudhon ke bare men jo vyakhya di thi usase asantusht ho kar main is vishay kee or aur bhi aakarshit huaa. unhonne kaha tha ki in paudhon kee konpalon men oopar kee or badhane kee svabhavik pravritti hoti hai. is prakar kee lataon men bhi anukoolan kee pravrittiyan usi prakar rochak hain, jis prakar kee pravritti shatavari men sankar paragan ke dauran dikhaee deti hai.

verieshana aofa enimalsa enda planta andara domestikeshana shirsh se meri pustak kee shuruaat 1860 men hi ho chukee thi, lekin isake prakashan ka kary 1868 ke shuroo men hi ho paya. yah bahut hi badi pustak thi. isake lekhan men mujhe char baras aur do mah tak kadi mehanat karani padi thi. hamare ghareloo vatavaran men jiv jantuon aur paudhon ke paragan ke bare men vibhinn sroton se batore gae tathyon ko is pustak men mainne vistar se prastut kiya hai. pustak ke doosare khand men parivartanon ke niyamon aur karanon, vanshanukram aadi par vichar kiya gaya hai. han, itana avashy hai ki is vichar vimarsh ka dayara us samay upalabdh janakari ke bhitar hi raha. pustak ke ant men mainne pegnesis ke bare men apani tathakathit badanam parikalpana ka jikr kiya hai. yah dekhate hue ki apramanit parikalpanaon ka kam ya koee mooly nahin hota hai, lekin itana zaroor hai ki yadi in parikalpanaon se prabhavit hokar koee bhi vyakti in par shodhakary karane ke lie pravritt ho jata hai aur inhen pramanit karata hai, to main samajhata hoon ki mainne achchha kary kiya hai. is tarike se bahut sare prachhann tathyon ko aapas men jodate hue unhen buddhiparak roop diya ja sakata hai. san 1875 men isaka doosara aur kafi sanshodhit sanskaran prakashit huaa, jisamen mujhe kafi mehanat karani padi.

faravari 1871 men disenta aofa maina ka prakashan huaa. san 1837 ya 1838 men mujhe yah aabhas huaa ki sabhi prajatiyon men vikar hote rahate hain, to is niyam men manav ka bhi to samavesh hoga. bas isi aadhar par mainne apane santosh ke lie is vishay par tathyon ka sankalan shuroo kar diya, kafi samay tak ise prakashit karane ka mera koee irada nahin tha. halanki da orijina aofa spisheja men kisi prajati vishesh ke mool udbhav par vichar nahin kiya gaya hai, to bhi mainne yah uchit samajha ki, `manav ke udgam aur usake itihas par bhi kuchh prakash dala jae,' taki koee sajjan mujh par yah aakshep n lagaen ki mainne apane drishtikon ko chhipaya hai. yadi apani pustak men main manav ke udgam ke bare men apani avadharana ke samarthan men koee praman n deta, to yah pustak anupayogi rahati, sath hi safal bhi n ho pati.

lekin jab mainne paya ki bahut se prakritivadiyon ne prajatiyon ke udvikas ke siddhant ko poori tarah se svikar kar liya hai to mujhe yah uchit pratit huaa ki manav ke udgam ke bare men mere pas jo samagri upalabdh hai usake aadhar par vishesh lekh prakashit karaoon. aisa karane men mujhe kafi khushi huee kyonki isamen mujhe nar mada ke chayan par poora vichar vimarsh karane ka mauka mila. is vishay men meri ruchi bhi thi. yah vishay aur hamare ghareloo vatavaran men paudhon, jiv jantuon kee santatiyon men badalav ke sath-sath parivartan ke niyamon aur karanon, vanshanukram aur paudhon men sankar paragan mere ekamatr vishay rahe, jinake bare men likhate samay mainne apane pas ekatr samast samagri ka bharapoor upayog kiya. di disenta aofa maina ke lekhan men mujhe tin varsh lage. hamesha kee tarah bimari ne mera pichha yahan bhi nahin chhoda. kuchh samay nae sanskaranon men aur chhitaput lekhan men bhi lag gaya. di disenta aofa maina ka sanshodhit dvitiy sanskaran 1874 men prakashit huaa.

san 1872 kee sharad men manav aur pashuon men manobhavon ka prakatikaran ke bare men meri pustak eksapeshana aofa i imoshansa ina maina enda enimala prakashit huee. mera abhipray to yahi tha ki disenta aafa main par keval ek adhyay hi likhoon, lekin jab mainne sabhi nots batorane shuroo kie to mujhe laga, isake lie alag se prabandh lekh likhana padega.

meri pahali santan ka janm 27 disambar 1839 ko huaa tha, aur fauran hi mainne usakee sabhi abhivyaktiyon par barikee se dhyan dena shuroo kar diya tha, kyonki mujhe laga ki jin jatil aur utkrisht abhivyaktiyon ko ham bad men dekhate hain, unakee buniyad to jivan kee shuruaat men hi pad jati hai aur bad men unaka kramik tatha prakritik vikas hota chala jata hai. mainne abhivyaktiyon ke bare men sar si bel ka prashansaniy lekh bhi padha tha, aur isase meri ruchi is vishay men badhi, lekin main unakee is dharana se sahamat nahin ho paya ki abhivyakti ke lie sharir men vibhinn peshiyan khas taur par bani huee hain. isake bad main kabhi kabhar manav aur palatoo jivon ke sambandh men isi vishay ko lekar kuchh likh-padh leta tha. meri pustak khoob bikee. prakashan ke pahale hi din isakee 5267 pratiyan bik gayin.

san 1860 kee garamiyon men main hartafild ke nikat aaram karata raha. vahan par keetash (sanadyoo) ke paudhon kee do prajatiyan bahutayat se thin. mainne yah bhi dhyan diya ki inake patton men bahut se keet bhi fanse hue the. main kuchh paudhe ghar par laya aur un par fir se keet dalane ke bad mainne dekha ki pattiyon ke romon men kuchh halachal hone lagi thi. isake aadhar par mainne socha ki sambhavataya yah paudha keeton ko kisi khas matalab se pakadata hai. saubhagy se mainne ek mahattvapoorn parikshan bhi kiya. vah yah ki mainne bahut se patte vibhinn prakar ke naitrojanayukt aur naitrojan rahit ghol men dal die. in sabhi gholon ka ghanatv ek saman tha; is parikshan se mainne paya ki keval naitrojan sahit ghol men hi oorjavan halachal huee. isase itana to saf hi tha ki anveshan ka ek naya kshetr samane tha.

bad ke varshon men jab bhi main furasat men hota to apane prayog shuroo kar deta tha. aur is tarah keet bhakshak paudhon par meri pustak insektivorasa plantas julaee 1875 men prakashit huee. yah prakashan poore solah baras bad huaa tha. is mamale men, aur meri any pustakon ke prakashan men deri se mujhe labh bhi huaa, kyonki itane antaral ke bad koee bhi apane kam kee aalochana usi tarah se kar sakata hai, jaise kisi doosare ke kam kee karata. uchit tarike se uttejit karane par koee paudha aisa taral padarth bhi nikalata hai jisamen aml aur khamir ho. aisa tattv kisi jiv ke pachakad ras kee tarah hota hai. is tathy kee khoj nishchay hi ullekhaniy khoj hai.

san 1876 men mainne vanaspati jagat men sankar aur sv nishechan ke prabhavon ke bare men ifektasa aofa krasa enda selfa fartilaijeshana ina di vejitebala kingdama, namak pustak prakashit karane ka vichar banaya hai. yah pustak fartilaijeshana aofa aarchid kee anupoorak hogi, jisamen mainne yah darshaya tha ki sankar nishechan ke upay kitane parangat the, aur is pustak men main bataoonga ki inake natije bhi kitana mahattv rakhate hain. gyarah sal kee is avadhi ke dauran main ne jo vibhinn prayog kie unaka ullekh is pustak men hai. vastut: is kam kee shuruaat mahaj sanyogavash huee thi, aur aise karyon ke lie ghatana bhi meri aankhon ke samane hi huee, jab mera dhyan bahut hi teji se is or gaya ki sankar nishechan se paida hue bijon kee narsari ke paudhon kee tulana men sv nishechit bijon se taiyar narsari ke paudhe jaldi kamajor padate hain. main yah bhi aasha kar raha hoon ki aarchid ke bare men main apani pustak ka sanshodhit sanskaran prakashit karaoon. isake bad dviroopi aur triroopi paudhon par apane aalekhon ka prakashan karaoon. sath hi isase jude kuchh aur tathy bhi prakashit honge jinhen vyavasthit karane ka samay mujhe nahin mila. yah bhi lag raha hai ki ab kamajori badhati ja rahi hai, aur ab main kisi bhi samay al vida kah sakata hoon.

pahali maee 1881 ko likha - da ifekta aofa krasa enda selfa fartilaijeshana ka prakashan 1876 kee sharad men huaa. isamen prapt parinamon kee vyakhya kee gayi hai, aur mera vishvas bhi hai ki ek hi prajati ke paudhon men ek paudhe se doosare paudhe tak parag kanon ke abhigaman men kitana sundar kriya vyapar nihit hai. halanki is samay main yah bhi manata hoon ki - khasataur par harmen muler ko padhane ke bad, mujhe sv nishechan par bahut si anukoolataon par adhik dridhatapoorvak likhana chahie tha, halanki main bahut si anukoolataon ke bare men janakari rakhata tha. fartilaijeshana aofa aarchid ka mera kafi bada sanskaran 1877 men prakashit huaa.

isi varsh foolon kee vibhinn kismon ke bare men di difarensa farmsa aofa flavarsa ka prakashan huaa aur 1880 men isaka doosara sanskaran bhi aa gaya. is pustak men bhinn paragavahi nalika vale foolon par vibhinn aalekhon ka sanshodhit sangrah tha jo linneyan sosayati dvara prakashit kie gae the. pustak men us bare men kuchh naee samagri bhi jod di gayi thi, aur kuchh aise paudhon ke bare men bhi nishkarsh die gae the, jinamen ek hi paudhe par do kism ke fool paida hote hain. mainne pahale bhi yah ullekh kiya hai ki bhinn paragavahi nalika vale foolon kee chhoti-si khoj ne mujhe jitani khushi di, utani aur kisi bat ne nahin di. aise foolon ke galat dhang se nishechan ke parinam bhi kafi mahattvapoorn honge, kyonki isaka prabhav sankar kismon kee anurvarakata bhi ho sakata hai; halanki is prakar ke parinamon par bahut kam logon ne dhyan diya hai.

mainne san 1879 men doktar arnst krauj likhit laifa aofa iresmasa darvin ka anuvad prakashit karaya. mere pas upalabdh samagri ke aadhar par mainne unake charitr aur aadaton ke bare men bhi ek rekhachitr isi pustak men jod diya. is chhoti-si jivani ko padhane men logon ne bahut kam ruchi dikhayi. mujhe hairat huee ki is pustak kee keval aath nau sau pratiyan hi bik sakeen.

paudhon men sancharan kee shakti ke bare men mainne (apane putra) fraink kee madad se 1880 men povara aofa moovamenta ina plantasa ka prakashan karaya. yah bahut kathin kary tha. fartilaijeshana aofa aarchida ka jo sambandh kras fartilaijeshan se raha tha, vahi kuchh sambandh is pustak aur klaimbing plantas men tha kyonki udvikas ke siddhant ke anusar vibhinn vargon men vikasit lataon kee utpatti asambhav hoti, yadi sabhi padapon men samavargiy prakar ka mamooli-sa bhi sancharan n hota. mainne ise siddh kiya aur main ek nae hi prakar ke samanyikaran kee taraf aage badh gaya. aur yah tathy the ki sancharan ke bade aur mahattvapoorn varg, prakash se uttejan, gurutvakarshan ka khinchav tatha any. ye sabhi parivritti ke aadharabhoot sancharan kee hi parivardhit kismen hain. paudhon ko bhi jivit prani manate hue usi prakar se unaka vishleshan mujhe priy raha hai, aur yah batane men khushi hoti hai ki kisi bhi paudhe kee jad ke mool men niche kee hi or badhate jane kee jo anukoolata hai vah kitani prashansaniy hai.