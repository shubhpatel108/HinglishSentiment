source: http://desitoons.blogspot.in/2008/10/posts-of-blog-rachanakar_16.html

karava chauth bharat men mukhyatah uttar pradesh, panjab, rajasthan aur gujarat men manaya jata hai. is parv par vivahit auraten apane pati kee lambi umr ke liye poore din ka vrat rakhati hain aur sham ko chand dekhakar pati ke hath se jal pikar vrat samapt karati hain. is din bhagavan shiv, parvati ji, ganesh ji, rkatikey ji aur chand kee pooja karati hain.

shurooaat aur mahatvah
is parv kee shurooaat ek bahut hi achchhe vichar par aadharit thi. magar samay ke sath is parv ka mool vichar kahin kho gaya aur aaj isaka poora paridrishy hi badal chuka hai.

purane jamane men ladkiyon kee shadi bahut jaldi kar di jati thi. aur unhen kisi doosare ganv men apane sasural valon ke sath rahana padta tha. agar use apane pati ya sasural valon se koee pareshani hoti thi to usake pas koee aisa nahin hota tha jisase vo apani bat kah sake ya usase madad mang sake. usake apane parivar vale aur rishtedar usakee pahunch se kafi door huaa karate the. aur us jamane men na to telifon hota tha, na to bas aur na hi tren.

is tarah ek rivaj kee shurooaat huee ki shadi ke samay jab dulhan apane sasural pahunchegi. to use vahan ek doosari aurat ko dost banana hoga jo umr bhar usakee bahan ya dost kee tarah rahegi. ye dharm-sakhi ya dharm-bahan ke jaisa hoga. unakee mitrata ek chhote se hindoo poojan samaroh dvara shadi ke samay hi pramanit kee jayegi. ek bar dulhan aur is aurat ke dharm-sakhi ya dharm-bahan ban jane ke bad jindagi bhar is rishte ko nibhayengi. ve aapas men sagi bahanon jaisa bartav karengi.

bad men kisi tarah kee pareshani hone par, chahe vo pati ya sasural valon kee taraf se ho, ye donon auraten aapas men bat kar sakati hain ya ek doosare kee madad kar sakati hain. ek dulhan aur usakee dharm-sakhi (dharm-bahan) ke bich is mitrata (sambandh) ko ek parv ke roop men manaya jane laga.

is tarah karava chauth kee shurooaat huee. pati kee bhalaee ke lie pooja aur vrat isake bahut bad men shuroo huaa. aisi aasha hai ki is parv kee mahatta ko aur badhane ke lie ise purani kathaon ke sath jod diya gaya. aur kisi bhi halat men pati is parv ke sath hamesha juda rahega kyonki do dharm-sakhiyon ke bich is pavitr sambandh ke din kee shurooaat ke lie jaroori hai dulhan kee usake sath shadi ka din. aur is tarah usake is dharm-sakhi ke rishte ke samaroh ke dauran patni dvara pati ke liye pooja aur vrat rakhana kafi had tak achchha karan mana ja sakata hai.

is tarah, moolatah karava chauth is dharm-sakhi (dharm-bahan) ke rishte ko fir se navin roop dene aur manane ka salana parv hai. ye us samay kee ek sarvashreshth samajik aur sanskritik mahanata thi jab duniya men batachit ke tarikon kee kami thi aur aana-jana itana aasan nahin tha.

paramparagat katha (rani viravati kee kahani) : bahut samay pahale viravati nam kee ek sundar ladkee thi. vo apane sat bhaiyon kee ikalauti bahan thi. usakee shadi ek raja se huee thi. shadi ke bad pahale karava chauth ke mauke par vo apane mayake aa gaee thi. usane bhi karava chauth ka vrat rakha. lekin pahala karava chauth hone kee vajah se vo bhookh aur pyas bardasht nahin kar pa rahi thi. aur chand ke ugane ka intajar karane lagi. usake saton bhaee usakee ye halat dekhakar pareshan ho gaye. vo apani bahan se bahut jyada pyar karate the. unhonne viravati ka vrat samapt karane kee yojana banaee aur pipal ke patton ke pichhe se aaeene men nakali chand kee chhaya dikha di. viravati ne ise asali chand samajh liya aur apana vrat samapt kar khana kha liya. rani ne jaise hi khana khaya vaise hi samachar mila ki usake pati kee tabiyat bahut kharab ho gaee hai.

rani turant apane raja ke pas bhagi. raste men use bhagavan dyankar parvati devi ke sath mile. parvati devi ne rani ko bataya ki usake pati kee mrityu ho gaee hai kyonki usane nakali chand dekhakar apana vrat tod diya tha. rani ne turant kshama mangi. parvati devi ne kaha, ''tumhara pati fir se jinda ho jayega lekin isake liye tumhen karava chauth ka vrat kathorata se sanpann karana hoga. tabhi tumhara pati fir se jivit hoga.'' usake bad rani viravati ne karava chauth ka vrat poori vidhi se sanpann kiya aur apane pati ko dubara prapt kiya.

is parv ke bare men bahut si kathayen prasiddh hain jinamen satyavan aur savitree kee kahani bhi bahut prasiddh hai.