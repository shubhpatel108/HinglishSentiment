source: http://desitoons.blogspot.in/2008/08/posts-of-blog-rachanakar_17.html

soochana kranti kee raftar ka andaz lagane ka ek tarika yah bhi ho sakata hai ki aap yad karen ki vaee too ke men pravesh karane se pahale yane san 2000 ke pahale aapake ghar-daftar, mohalle-pados men kitane mobail fon the, kitane intaranet kanekshan. jo chizen kuchh hi baras pahale tak bade logon ke visheshadhikar ke durg men surakshit thin, ve aaj sadharan logon tak bhi pahunch rahi hain. ab mobail fon kee numaish ya intaranet kaneksan ka zikr karake koee apane aapako 'chune hue logon' kee shreni men nahin man sakata. ab samaj kanpyootar bhagavan ke apane khas logon aur us bhagavan se vanchit sadharan manushyon ke bich banta huaa nahin rah gaya hai.

vistar kisi bhi praudyogikee ka svabhav hai; usake bane rahane kee shart hai. jitane adhik upabhokta, utani sasti aur saksham takanika—praudyogikee ke itihas men yah lagatar hota aaya hai. lekin keval itana hi hota rahe to ek any prakar ka varg-vibhajan bhi samaj men paida ho jata hai. kuchh log gyan-vigyan ka utpadan karate hain, kuchh log is samoochi prakriya ke hashie par khade ya pade ya to bas upabhog karate rahen ya gyaniyon ka raub khate rahen. apane samaj men aisa vibhajan gyan ke har kshetr men dikhata hai, sirf takanik hi ke kshetr men nahin.

yah saf hai. apane yahan gyan-vigyan aur soch-vichar kee bhasha kuchh aur hai; aur us gyan-vigyan ko bechane kee bhasha kuchh aur. paisa to hindi men apana mal bechane se hi milata hai, vah mal chahe gahana-kapada jaisa ho chahe film ya siriyal jaisa. isilie prodakt ka vigyapan hindi men hota hai, siriyal hindi men banae jate hain. ek se ek nakachadhe chainal hindi men khud ko lanch karate hain—lekin is sab chizon se jude faisale angrezi men lie jate hain. hindi prachar kee bhasha hai --- angrezi faisalon kee.

soochana praudyogikee ke kshetr men yah sthiti dizital vibhajan kahalati hai. is vibhajan ko badhava dene vala ek tattv ham hindi valon ka nae ke prati nakar bhi hai. hindi ke kuchh dhani dhori to praudyogikee ke vyavahar roopon ke prati apane agyan men ras bhi lete hain, us par garv bhi karate hain. agyan ke is aatmavish‍vas ko naee pidhi ke bhi sanskar ka hissa banane ka prayat‍n ve bade aatmavish‍vas ke sath karate hain. praudyogikee se vanchit hone ko ve 'saral hridayata' ke praman ke roop men prastut karate hain—halanki 'saral hridayata' se unaka sanbandh itana saral hota nahin. sach to yah hai ki dizital vibhajan usi brihattar vibhajan ka ek pahaloo hai, jo gyan par kuchh logon ke ekadhikar ka parinam bhi hai aur karan bhi.

aise vibhajan ko todana gahare arth men samaj ke lokatantrikeekaran men yogadan karana hai. shree ved prakash kee yah pustak aise yogadan ke roop men hi dekhi jani chahie.

shree ved prakash ne kanpyootar-vidya kisi se bakayada sikhi nahin, apane aapako svayan sikhaee hai. aisa bahut se log karate hain. ved prakash kee visheshata yah hai ki unhonne kanpyootari ko apani lokatantrik samajik chetana ke sath jod kar apanaya hai. pichhale kaee barason kee lagan aur mehanat se ve svayan to kanpyootari ke ustad ban hi gae hain, is ustadi ko bantana jaise unhonne apana mishan bana rakha hai. is mishan ka prasad bich-bich men mujhe bhi milata rahata hai. bahut hi khushi kee bat hai ki ab ved prakash ne apani janakari aur anubhav ke aadhar par hindi kanpyootari se judi galatafahamiyon aur sankochon ro door karane ka prayat‍n is chhoti si pustak ke jarie kiya hai.

is pustak ko padhana aapako padhana kam, batiyana zayada lagega. itane saf-suthare dhang se, itane vyavaharik nazarie se ved prakash ne hindi kanpyootari se jude muddon ko samajhaya hai ki bilkul aaranbhik pathak ke lie bhi pustak atyant upayogi ho gaee hai. isi ke sath, ved prakash ne hindi kanpyootari ke vyapak samajik aur saiddhantik pahaluon par dhyan lagatar jamae rakha hai. isilie yah kitab hindi men kanpyootari karana sikhane vali kitab bhar nahin, balki is vishay par lokatantrik dhang se sochane ka nyota dene vali kitab hai.