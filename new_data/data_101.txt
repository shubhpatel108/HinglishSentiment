source: http://desitoons.blogspot.in/2008/06/posts-of-blog-rachanakar_03.html

sochata hoon ki manav kee asali khoj kee disha‚ dharati se chand kee nahin. balki sharir se aatma kee hai aur honi chahie. mandir se manake andar kee hai aur honi chahie. sukha‚ shanti aur aanand ka bhandar to aatma men hai‚ n ki chanda‚ sooraj aur grahon men. n ki mandir aur tirth sthanon par. jis tarah prabhu ko pyar karane vala‚ apani yatra mandir se shuroo karata hai. par jaise jaise vo gyan ko prapt karata jata hai‚ vaise vaise vo samajhane lag jata hai ki prabhu ka vas to har sthan par hai. vo ek din mandir jana hi chhod, deta hai. usake lie har sthan hi mandir jaisa ho jata hai. har samay hi prarthana ka samay ho jata hai. aur vo har pal hi sukha‚ shanti aur aanand mahasoos karata hai. fir usakee sari khoj khatm ho jati hai. yahi vo kala hai‚ jo manav ko sikhani hai. yahi vo vidya hai‚ jise manav ko prapt karana hai. isake bina har kala bearth hai. isake bina har vidya bekar hai. aaj is kala aur vidya ko samajhane‚ sikhane aur grahan karane vale bahut hi kam hain.

 

har desh ka apana dharm hota hai. har desh kee apani sabhyata aur sanskaॄti hoti hai. har desh kee apani bhasha hoti hai. ye nirbhar karata hai us desh aur us desh ke dharm par. har desh ke dharm aur bhasha ka apana star hota hai‚ apani sima hoti hai. ek desh ka dharm aur bhasha skool kee tarah hoti hai. doosare desh ka dharm aur bhasha kalej kee tarah hoti hai. tisare desh ka dharm aur bhasha yoonivarsiti kee tarah hoti hai. jis desh ka dharm aur bhasha skool kee avastha men hain‚ vo apane bachchon ko kalej ya yoonivarsiti kee shiksha ya vidya nahin de sakata.

skool ke vidyarthi ko‚ yoonivarsiti ke vidyarthi tak pahunchane ke lie ek lambe samay aur kathin parishram kee aavashyakata hoti hai. lekin aaj n to koee samay nikalana chahata hai aur n hi koee itani mehanat karani chahata hai. fir bhi har manav chahata hai ki use turanta‚ bina parishram kie sabakuchh mil jae. jo ki asanbhav hai. isilie manav shortakat dhoondhata hai. chand par pahunchana bahut aasan hai‚ par man tak pahunchana bahut mushkil hai. chand par pahunchane vala bahut kuchh khokar bhi kuchh nahin pata. lekin man tak pahunchane vala bina kuchh khoe‚ sabakuchh pa jata hai. sabakuchh jit jata hai.

isilie guroo nanak dev ne kaha hai: man jitto jag jit.